# -*- mode: mandoku-view; -*-
#+TITLE: 續名醫類案
#+DATE: 2015-08-24 23:08:49.679907
#+PROPERTY: ID KR3e0096
#+PROPERTY: BASEEDITION WYG    
#+PROPERTY: JUAN 卷四十
<pb:KR3e0096_WYG_040-1a>¶
欽定四庫全書¶
　續名醫類案卷四十¶
　　　　　　　　　　　　　錢唐魏之琇撰¶
　　小兒痘(目/)¶
徐仲光治一兒痘后目黒睛初起細白㸃大便順而日¶
　晡潮熱有用鷄䏶肝花粉威靈仙煮食其瞳神即髙¶
　腫突出白晴紅腫徐用瀉青九煎服兼用羽皇散五¶
　六劑而愈¶
<pb:KR3e0096_WYG_040-1b>¶
一兒白睛生翳漸掩黒睛連用去風去翳凉血清熱等¶
　藥不效即用瀉青丸及羽皇散間服數劑而安¶
　　鵞不食草(鹽酒焙乾/)白蒺藜(各一兩/)谷精草石决明¶
　　(各二兩/)旋覆草蟬蜕川芎龍膽草(各五錢/)羊膽(三/)¶
　　(個/)蜜丸每服二錢鹽湯下(羽皇散/)¶
萬密齋治蕭别駕女痘后不戒厚味其俗有病者必服¶
　附子食雄鷄靈闗元戒之不聽后兩目出淚爛弦此¶
　毒發於肝肝火旺也或曰目上下胞属脾脾亦熱乎¶
<pb:KR3e0096_WYG_040-2a>¶
　曰此因淚出不止浸滛潰爛也乃用瀉青丸去大黄¶
　加柴胡黄芩密蒙花蜜丸服半年而愈¶
雷邑丞孫痘七日倒陷已與發出毒猶甚欲解其毒中¶
　氣素虚又致倒陷欲補其中恐助毒火又傷其目不¶
　如節飲食適寒温以待自安不聽乃服參茋温補之¶
　劑後兩目俱盲¶
王司訓子痘後兩目畏明此肝火太旺宜服瀉肝散加¶
　柴胡蟬退黄芩初一劑用酒浸大黄乃畏苦不肯服¶
<pb:KR3e0096_WYG_040-2b>¶
　果成内障目盲¶
蕭氏子痘後目有白翳曰此痘瘢也治之無功果盲¶
徐淑道痘不靨用陳氏木香散一服曰誤也必損目矣¶
　果盲其一¶
周氏女痘後目閉不開曰痘順無餘毒必羞明症也乃¶
　試之向暗則開向明則閉不流淚此肝火邪未除耳¶
　用羌防歸尾川芎柴胡蔓荆密蒙花生甘草淡竹葉¶
　一服目開遍身痘瘢腫凸再用四物湯加荆防人參¶
<pb:KR3e0096_WYG_040-3a>¶
　連翹甘草而愈¶
周氏子九嵗痘後出外忽頭腫兩目不開此非毒乃風¶
　熱也用羌防升柴芎歸藁本蔓荆細辛甘菊黄芩治¶
　之愈¶
王肯堂治從子懋鋙痘後兩目生翳羞明特甚窻牖皆¶
　以衣被覆蔽就明展兩眸視之則白膜已遍覆黒睛¶
　淚如泉涌嬰科眼科投藥不效束手告技窮矣乃閉¶
　户而思目者清陽之所越也忽焉而有翳膜是濁隂¶
<pb:KR3e0096_WYG_040-3b>¶
　犯之也濁隂安敢與陽敵故羞明特甚乃以黄茋助¶
　清陽之氣為君生地當歸養目真血為臣羌獨防芎¶
　芷甘菊薄荷升清陽黄芩猪膽汁車前茯苓降濁隂¶
　為佐仍間服瀉青丸八劑而目開翳已去矣凡眼科¶
　㸃洗藥概屏不用橄欖核磨汁敷上皮而已葢嬰㓜¶
　柔脆㸃洗之藥必有所傷故也¶
費建中治一女三嵗痘稀而綻突紅潤似可弗藥但烈¶
　熱如炮叫喊不絶左目掀腫如桃以大黄生地荆芥¶
<pb:KR3e0096_WYG_040-4a>¶
　甘菊赤芍黄連木通地丁青皮自三朝及十四朝始¶
　身凉回好目亦無恙¶
　　痘(唇口症/)¶
徐仲光治一兒痘稠密未起發而唇先黄熟目先虚閉¶
　咽喉腫痛不能飲食徧身痘俱平暗幸正頞匀朗眼¶
　眶口唇雖腫而紅活以甘桔湯加牛蒡連翹山查荆¶
　芥陳皮人中黄等清利咽膈解其脾毒而愈¶
一兒痘四朝稠密未起脹而口唇先黄熟乃内潰之惡¶
<pb:KR3e0096_WYG_040-4b>¶
　候必為唇刺幸餘痘光澤脚斂脾雖受毒根本猶固¶
　以補中益氣湯去白术加牛蒡連翹山查繼以保元¶
　湯理中湯而愈¶
一兒痘稠如綴粟平塌嬌紅血散不附唇口腫硬剥落¶
　一層又一層皮薄空漿破如血汁溏瀉煩渴皆為逆¶
　候但能食安靜有胃氣也用參术連各二錢日進三¶
　服十四朝肢厥脉沉靜如死狀痘皆倒靨心胸尚温¶
　收日漸甦而愈¶
<pb:KR3e0096_WYG_040-5a>¶
　　痘(口疳/)¶
徐仲光曰一兒患血熱痘後身發熱口臭成疳潰脱上¶
　齦門牙左顋盤牙唇紅乾裂左頰下亦紅腫如發毒¶
　狀湖州沈三春外用抑陽散加葱汁酒漿調敷腫處¶
　若靣腫而帶青紫色為實熱必成馬疳潰頰不治矣¶
　今雖腫而紅活知為另發癰也内服犀角羚羊角黄¶
　連黄芩元參生地牛蒡桔梗甘草白芍花粉木通紫¶
　花蒂丁及牛黄散一二服或煎銀花一兩入廣膠一¶
<pb:KR3e0096_WYG_040-5b>¶
　錢間搗甘菊花根葉汁冲入服之靣腫漸平身熱漸¶
　退外吹牛黄一分珍珠三分黄蘗青黛人中白硼砂¶
　猪膽製各四分不易斂加烏梅炭三分血竭二分龍¶
　骨一分因體虚又加人參象皮灰三黄製蘆甘石各¶
　四分又常以醋調雄黄末軟筆㸃入潰竅中延至月¶
　餘而愈¶
　　痘(咽痛/)¶
徐仲光治一兒患血熱痘先用寒凉芩連犀角起發灌¶
<pb:KR3e0096_WYG_040-6a>¶
　漿頭靣身背俱濃但兩腿靣凹陷不起用參茋托之¶
　反見熱渴燥煩大便溏泄多次咽喉腫痛改用清咽¶
　利膈山豆根麥冬川貝桔梗元參防風僵蠶山甲當¶
　歸白菊紅花生地山查陳皮蚯蚓牛蒡川連黄芩甘¶
　草而愈¶
一兒痘後咽痛壅塞不通此餘毒留於心肺邪熱不泄¶
　風痰壅盛先以桐油探吐服駝原散甘桔湯連翹牛¶
　蒡射干元參而愈¶
<pb:KR3e0096_WYG_040-6b>¶
一兒痘後真隂不足二火上行咽喉腫痛有以寒凉治¶
　者愈而復腫原其火為寒鬰先以附子理中湯驅其¶
　寒次宜壯水之主六味地黄丸加知母麥冬元參治¶
　其本治外吹葛槿散而愈¶
一兒痘後脾胃不足隂火上炎咽喉腫痛以四君子加¶
　甘梗知蘗川連牛蒡而愈¶
一兒痘後咽喉成疔以柴葛地蜈蚣等分煎成加犀角¶
　磨汁和服而愈¶
<pb:KR3e0096_WYG_040-7a>¶
萬密齋治馬氏子五嵗痘不起發曰此順痘也毒甚者¶
　則頭靣腫毒微者則頭不腫非不起發也又呼咽痛¶
　曰此痘家常病喜喉舌無瘡頸項間痘稀不足怪也¶
　以甘桔湯加牛蒡子煎細細咽之咽痛即止¶
　　痘瘖¶
萬密齋媳李氏年十八痘成膿時經水忽行下血塊且¶
　多未踰日猝失音問之但摇頭埀淚凡痘帶黒歸腎¶
　宜有猝失音之症今已成膿飽滿紅潤何以有此逆¶
<pb:KR3e0096_WYG_040-7b>¶
　症思之良乆乃得之經云婦人重身九月而瘖者少¶
　隂之脉不榮於舌也手少隂者心也心主血諸瘡皆¶
　属於心瘡毒之火内起於心迫血下行故經血來也¶
　舌者心之苖血去則心虛不能上榮於舌故舌萎縮¶
　而猝失音也乃以生血散去五味子加當歸生地服¶
　之頓愈後以十全大補湯調理而起¶
蕭氏子三嵗出痘将靨時忽失音啼哭有聲但言語重¶
　濁不清亮曰此肺熱也以甘桔清金散服之而安¶
<pb:KR3e0096_WYG_040-8a>¶
　　痘(發核/)¶
徐仲光治一兒痘十朝外左上齦潰爛外頰紅腫外治¶
　用抑陽散同葱汁酒漿搗敷每日一換不用紙封内¶
　服紫花地丁花粉生地丹皮元參山慈菇貝母翹防¶
　蒡芎桔連芩歸芍先以銀花一兩煎汁煎之頰腫口¶
　疳漸平月餘忽發夜熱左腮下生一核大如李色白¶
　按之而疼外治硼砂一錢五分膽&KR0552;五分麝半分燒¶
　酒薄薄調匀新筆醮塗内服芩羌翹蒡甘芍元參前¶
<pb:KR3e0096_WYG_040-8b>¶
　胡貝母膽草山梔亦以夏枯草一兩煎汁煎之連進¶
　四五劑而愈¶
　　痘(腹痛/)¶
徐仲光治一痘未盡出而腹痛噯腐吞酸大便酸臭乃¶
　飲食停滯也保和丸二服而愈¶
一痘起脹時不易行漿肢冷腹痛乃血熱症而過冷劑¶
　理中湯加肉桂木香炮薑一劑而愈¶
一痘後傷食腹痛本中氣不足宜補瀉間施香砂保脾¶
<pb:KR3e0096_WYG_040-9a>¶
　丸又補中益氣湯調理而愈¶
一痘後能食易化腹痛此胃熱易饑脾弱不能消磨鬱¶
　積而痛也補中益氣湯加芍藥木香黄連治之而愈¶
一痘漿足不易靨腹脹發熱靣赤午後益甚按之腹不¶
　痛乃脾虚血少也歸芍六君子湯加陳皮棗薑數劑¶
　而愈¶
費建中治錢銓部女平時内熱柴瘦仲夏痘而熾熱腹¶
　痛異常不能轉側口極穢紫滯稠密但不細碎幸初¶
<pb:KR3e0096_WYG_040-9b>¶
　起毒雖惡未有定位以大黄四錢石膏七錢生地六¶
　錢黄連一錢佐以山查荆芥葛根赤芍桃仁地丁紅¶
　花地龍臨服和猪尾膏盞許服至六日色漸肥紅放¶
　白腹痛少緩餘未減仍前方至九日漿甚充而腹痛¶
　熾熱尤甚眼封而角流血譫語不寐不食前方加犀¶
　角倍大生地石膏減猪尾血臨服以化毒丹調入牛¶
　黄一分硃末二分十二日頭靣發臭方日進粥三次¶
　皆椀許而腹痛與熱依然至十八日始大轉自始至¶
<pb:KR3e0096_WYG_040-10a>¶
　終一方收效如此治驗多矣聊舉此以概其餘¶
　　痘(腰痛/)¶
徐仲光治一庠友年十八初熱腰痛㸃發在頞角紅綻¶
　光澤心經順症非腎逆候亦宜滋腎六味地黄丸料¶
　加杞子杜仲與升發之藥間服痛止痘出至六朝煩¶
　渴譫妄唇燥舌黒睡卧不寧此乃腎水不足以制火¶
　也保元湯加歸芍冬杞棗仁龍眼肉間服八味地黄¶
　丸加麥枸杞漸愈　有一症同但補陽而不滋隂竟¶
<pb:KR3e0096_WYG_040-10b>¶
　枯涸疤粘不脱而死¶
一兒初熱腰痛如折此折腰痘也强以荆防敗毒散發¶
　出㸃如蚤斑口鼻出血而死¶
一兒初熱腰痛連背脊不能轉側㸃見左耳側及腰左¶
　一㸃如筯頭大平而紫又舌中心一㸃疎而黒此腎¶
　毒逆候也急以四牙散發出紫黒㸃五日死¶
一兒孟夏發熱腰痛甚見㸃稠密紫黒幸有神而胃氣¶
　强元氣實雖逆而尚有生理四朝以四牙散一服又¶
<pb:KR3e0096_WYG_040-11a>¶
　化毒散送下地黄丸二服次日痘起但色未轉以黄¶
　連解毒湯加柴蒡歸芍地黄而愈¶
一女年十四痘正漿足忽腰痛不能轉側此經血去多¶
　之故六味地黄丸加歸芍續斷杜仲治之而愈¶
一男子年十八痘後四十日外忽腰痛極兩手撒撇目¶
　開無光汗出遺尿喉聲如鋸六脉浮大此恣慾房勞¶
　而隂陽離决也以艾灸氣海六十二壯四肢活動又¶
　以獨聖湯頻服及八味地黄丸而愈¶
<pb:KR3e0096_WYG_040-11b>¶
一男子年二十痘後腰痛左尺脉微弱房勞所致也以¶
　八味地黄丸補中益氣湯相間服而愈¶
一痘不起而腰痛繆仲淳用人參蘆三兩煎服一吐而¶
　痘起痛止毒在下吐以升之吐有發散之義也(廣筆/記)¶
一好痘綻朗而色淡紅兩腿痛甚腿亦属腎此隂虚而¶
　毒乘之也活命飲二劑痛稍止十全大補湯六味地¶
　黄丸間服而愈此症不早治及四肢厥冷則變黒變¶
　紫而死與腰痛之逆相不可輕視之也¶
<pb:KR3e0096_WYG_040-12a>¶
一兒痘後足脛痛甚不紅腫氣血虚不能榮養筋骨也¶
　歸芍四君子湯加牛膝獨活苡仁桂枝連進數服而¶
　愈¶
一兒年十四痘後腰脊痛不能俯仰午後潮熱此骨髓¶
　枯少水不勝火腎氣熱也灸崑崙穴中脉穴各三壯¶
　又以六味地黄丸加獨活及補中益氣湯間服而愈¶
萬密齋治一富家子年十六患痘發熱腰疼問曽婚否¶
　曰未也連進人參敗毒散二劑痛止痘出而安若曽¶
<pb:KR3e0096_WYG_040-12b>¶
　有房室者不可治也(或以大劑生歸與/之必有拿手琇按)¶
李季虬曰顧叔夏次郎出痘而先腰痛予斷以不治果¶
　殤施季泉曰凡成婚或破陽後出痘而腰痛者可療¶
　童子而腰痛是先天之水不足也不治(廣筆/記)¶
費建中治章繼美年近三旬季冬忽腰如杖昏憒如迷¶
　問之不答身體振振肉瞤筯惕痘之象也但腰如被¶
　杖其症必逆用大黄山查各六錢青皮羌活桃仁各¶
　二錢佐以荆芥乾葛元參乘初起預攻庶望轉機於¶
<pb:KR3e0096_WYG_040-13a>¶
　萬一若見痘腎已受傷無及矣自申至夘連服二頭¶
　煎次早發出如芥如砂色焦紫上下無容針之隙形¶
　色既逆神情又惡辭勿治因苦懇乃用大黄八錢石¶
　膏一兩黄連二錢生地兩半佐以荆芥羌活葛根牛¶
　蒡紅花桃仁蟬蜕等加白頸地龍每劑十條又以猪¶
　尾膏半盞和入連進二劑次日如芥如砂并焦黒色¶
　即退顆粒分明紅活但密而神昏熱熾前方服之九¶
　朝雖圓綻如硃漿黄如臈而昏熱如故大便日六七¶
<pb:KR3e0096_WYG_040-13b>¶
　次而不暢水米不沾議者謂寒凉大過曰如果蕩滌¶
　傷胃則氣血乏矣漿何由得至十日正靣有回意仍¶
　不思食乃用大黄石膏各一兩生地兩半黄連山查¶
　四錢佐以牛蒡荆芥甘草十二日胃忽開神爽熱和¶
　十五日諸症悉愈痂如松皮後又口疳齒牙幾落又¶
　服牛黄硃末并黄連解毒湯十餘劑漸愈月外又發¶
　血風瘡身無完膚(此腎𫝊脾/故為輕症)将百日始霍然是症當¶
　危疑之際旁議紛紛幸病家有識故得收效云¶
<pb:KR3e0096_WYG_040-14a>¶
　　痘(手足/)¶
徐仲光治一兒痘後溏泄腿腫睡卧不寧足三隂虚也¶
　四君子湯加陳皮歸芍枸杞澤瀉石斛川牛膝繼以¶
　八味丸而愈¶
一兒痘後勞役痢雖愈而脛膝結核成鶴膝風此足三¶
　隂虚邪襲之也驅風散間八味丸(苡仁牛膝/兎絲當歸)¶
一兒痘先從脚底出起逆上至頭靣回至心窩内攻而¶
　死此症早治俟其頭靣出齊重用升提保元湯加川¶
<pb:KR3e0096_WYG_040-14b>¶
　芎及先䕶心以黄連解毒湯一劑使其起灌收痂自¶
　上而下可保無事¶
　¶
　¶
　¶
　¶
　¶
　續名醫類案卷四十¶
