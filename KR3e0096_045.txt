# -*- mode: mandoku-view; -*-
#+TITLE: 續名醫類案
#+DATE: 2015-08-24 23:08:49.792057
#+PROPERTY: ID KR3e0096
#+PROPERTY: BASEEDITION WYG    
#+PROPERTY: JUAN 卷四十五
<pb:KR3e0096_WYG_045-1a>¶
欽定四庫全書¶
　續名醫類案卷四十五¶
　　　　　　　　　　　　　錢塘魏之琇撰¶
　　小兒(發熱/)¶
張子和治髙巡檢之子八嵗病熱醫者皆謂傷冷以熱¶
　藥攻矣欲飲水禁而不與内水涸竭煩躁轉生前後¶
　皆閉口鼻俱乾寒熱往來咳𠻳時作遍身無汗又欲¶
　灸之張責其母曰重裀厚被暖炕紅爐兒已不勝其¶
<pb:KR3e0096_WYG_045-1b>¶
　熱矣尚可灸乎先令服人參柴胡飲子連進數服下¶
　爛魚腸之類臭氣異常渴欲飲水聽其所欲氷雪凉¶
　水連進數杯節次又下三四十行大熱方去又與牛¶
　黄通膈丸復下十餘行兒方大痊前後約五十餘行¶
　畧無所困氷雪水飲至一斛向灸之當何如哉¶
吕東莊治吳尹明子十嵗患夜熱二年餘頷下忽腫硬¶
　如石面黄時時鼻衂如注脉之沈鬱之氣獨見陽闗¶
　曰病敦阜也(右闗主脾胃沈鬱乃實熱症/敦阜字狡示人以不易知也)用石膏藿¶
<pb:KR3e0096_WYG_045-2a>¶
　香葉梔子防風黄連甘草等頷腫漸輭面黄復正繼¶
　用黄芩枇杷葉元參枳殻山梔茵陳石斛天麥門冬¶
　生熟地黄等(甘露/飲也)重加黄連而衂血夜熱悉除¶
陸養愚治李邑宰子年十一於六月夜間忽發熱㣲汗¶
　頭㣲痛或謂傷暑與香薷飲冷服病更甚且増喘𠻳¶
　痰又謂脉氣浮數火熱上炎以苓連知母花粉清之¶
　喘咳不絶飲食不思睡卧不安脉之弦緊左倍於右¶
　面赤戴陽此風寒外束宜發散之或謂如此炎天且¶
<pb:KR3e0096_WYG_045-2b>¶
　身常有汗何以宜表曰症因風寒傷其衛陽之氣令¶
　外之陽氣拒而不得入故汗㣲㣲而不止内之陽氣¶
　伏而不得出故身翕翕而壯熱若解散其邪則外者¶
　得入内者得出自汗身凉矣用乾葛為君蘇葉防風¶
　為臣前胡白芷川芎為佐桔梗杏仁甘草為使熱服¶
　㣲覆汗大泄少頃喘𠻳壯熱頓盛二劑全愈¶
薛立齋治儒者薛衡甫子年七嵗身弱羸發熱面黄皆¶
　以為内傷瘀血欲下之謂乃脾臟受傷投以六君子¶
<pb:KR3e0096_WYG_045-3a>¶
　湯加煨薑兩服飲食頓進數服諸症全愈¶
萬密齋治一兒發熱日晡尤甚或作瘧作潮熱治俱不¶
　效曰此胃虚有宿食也謂瘧疾則寒熱有發有止謂¶
　潮熱則發有時如水之潮過即退次日依時再發此¶
　兒身嘗温熱至申酉時故知是宿食發熱也或曰有¶
　所據乎曰出仲景傷寒正理論陽明病證云潮熱者¶
　實也宜下之以三化丸下之而愈¶
一兒驚風時熱不退有議用小柴胡湯有欲用竹葉湯¶
<pb:KR3e0096_WYG_045-3b>¶
　者有欲凉驚丸者曰大驚之後脾胃已虚宜温補之¶
　三方寒凉不可用也乃與理中湯用炒乾薑一劑熱¶
　除¶
三府張公子初冬三日發熱又二日熱益甚且上直視¶
　口多妄言或作風治無效至二十七日診之曰病勢¶
　将退但肺熱未除耳問何故曰三闗黄潤兩目精明¶
　此病當愈也惟正而戴陽喘氣上息此肺虚熱耳與¶
　小阿㬔散咸阻之卒不聽一劑喘止熱退欲食而安¶
<pb:KR3e0096_WYG_045-4a>¶
　　小兒(發熱/)¶
萬密齋治黄學儀子病熱不退先君治之已八日不效¶
　全叩之(全密/齋名)曰日夜發熱小便赤大便難再叩藥曰¶
　先與胃苓丸(庸/手)今與凉驚丸全曰不效矣先君曰汝¶
　能已此病乎全對曰此名風熱乃肝病宜用瀉青丸¶
　熱即退矣黄氏相招即令全往如法治之五日而愈¶
　(然今之小兒/則宜養青矣)¶
余氏子病熱諸醫汗之下之和解之皆不效以虚熱也¶
<pb:KR3e0096_WYG_045-4b>¶
　用調元湯加炒乾薑未盡劑而熱除¶
密齋長男幼多疾一日病瘧後潮熱日益瘦先父母憂¶
　之全曰此疳熱也用小柴胡加鱉甲當歸川芎陳皮¶
　青皮為丸服之愈¶
馮楚瞻治李氏兒八嵗病熱旬餘發散和解苦寒之劑¶
　備嘗無效勢日危篤診之形肉枯槁牙齒堆垢厚而¶
　焦黒唇舌燥烈耳聾目盲遍身疼痛壯熱無汗譫語¶
　煩躁脈之沈㣲欲脱隂寒之候也此釜底無火鍋葢¶
<pb:KR3e0096_WYG_045-5a>¶
　乾燥之象上之假熱由於下之虚也乃重用人参熟地¶
　少加附子壯水益火服後熱退夜半思食次日其脈¶
　更虚但神氣少清爽乃倍進前藥三四劑後漸瘳不¶
　十劑全愈¶
姜居安治一貴官攜家過沛抵沙河稚子病居安告之¶
　曰請勿驚但得沙一斗疾即愈官如其指布沙舟中¶
　令兒卧其上乆之兒手足能動不數時而疾良已貴¶
　官問故曰小兒純陽當春月而衣被皆湖綿過於熱¶
<pb:KR3e0096_WYG_045-5b>¶
　故得涼氣而解(江南/通志)¶
馮楚瞻治洪氏兒未及一週時當暑月壯熱多日神氣¶
　困倦唇舌焦燥飲乳作嘔五心亦熱如烙脈洪數而¶
　弦醫與發散消導數劑復疑麻疹更為托表馮曰乆¶
　熱傷隂隂已竭矣復加托表陽外越矣若不急為斂¶
　納何以續隂陽於垂絶哉乃用熟地四錢麥冬一錢¶
　五分牛膝一錢二分五味子二分製附子四分一劑¶
　熱退次日加炒黄白术一錢六分另煎人參冲服而愈¶
<pb:KR3e0096_WYG_045-6a>¶
張景岳仲男生於五月於本年初秋忽感寒發熱脈㣲¶
　緊然素知其臟氣属隂不敢清解遂與芎蘇羌芷細¶
　辛生薑之属冀散其寒一劑熱不退反大瀉二日不¶
　止繼之喘愈瀉則愈喘見其表裡俱劇乃用人參二¶
　錢生薑五片煎汁半盞未敢驟進恐加喘也與二三¶
　茶匙呼吸仍舊又與三四匙息稍舒遂與半小鐘覺¶
　有應遂自午及酉完此劑適一醫至曰誤矣焉有大¶
　喘可用參者速宜抱龍丸解之但唯唯仍用人參二¶
<pb:KR3e0096_WYG_045-6b>¶
　錢五分如前煎湯自酉至子盡其劑氣息遂平酣睡¶
　瀉止而熱亦退矣所以知其然者觀其自瀉反喘豈¶
　非中虚設有實邪自當喘隨瀉減向使易以清利中¶
　氣脱而死矣必反咎用參之悞也孰是孰非何從辨¶
　哉(此醫之所以難/為而易為也)因紀此以見温中散寒之功其妙¶
　有如此者¶
　　按是症或是小兒變蒸之熱悞用峻表傷其元氣¶
　　以致喘利幸仗獨參挽回後之所云亦過後詳籖¶
<pb:KR3e0096_WYG_045-7a>¶
　　耳¶
一兒感冷惡寒大熱用發表藥則汗出熱退過一二日¶
　復熱大便秘必裡未解也服四順清涼飲利一行熱¶
　退隔日又熱小便赤服導赤飲熱退過三日又熱庸¶
　劣者幾無措手矣診其脈脈已和既發汗又利大小¶
　便其兒已虚陽氣無所歸皆見於表所以熱以六神¶
　散和其胃氣加烏梅一枚令㣲有酸味收其陽氣歸¶
　内自此全愈(無名氏/沈手抄)¶
<pb:KR3e0096_WYG_045-7b>¶
又一兒有積熱表裡俱熱頰赤口乾小便赤大便焦黄¶
　用四順飲利動藏府熱乃去既而復熱裡解而表未¶
　解也發散㣲汗熱乃去隔日又熱此無他表裡俱虚¶
　氣不歸元而陽浮於外所以再熱實非熱症也只以¶
　六神散入粳米煎和其胃氣則陽氣歸内身體自涼¶
　(同上變二案/表裡  化)¶
　　嘔吐¶
萬密齋治教諭熊文村子二嵗病嘔吐更數醫不效食¶
<pb:KR3e0096_WYG_045-8a>¶
　飲入口即吐出萬視之曰病可治也問用何方曰理¶
　中湯曰服多劑矣不效奈何曰此在内經乃隂盛格¶
　陽之病寒因熱用熱因寒用伏其所王先其所因則¶
　效矣乃作一劑取獖猪膽汁童便各半和藥炒乾煎¶
　而服之(即仲景白通湯入/人尿猪膽汁之法)吐立止後稱渴以湯飲之¶
　復作吐萬曰凡嘔家多渴者胃脘之津液乾也當得¶
　一二時吐止胃氣立津液生渴自止矣令将前藥查¶
　再煎服之仍禁其飲食半日而安熊問同是理中湯¶
<pb:KR3e0096_WYG_045-8b>¶
　前用之不效今用之而效何也曰公子胃寒而吐當¶
　以熱藥治之乃寒盛於中投之熱劑兩情不得故不¶
　效也今以理中為治寒之主用猪膽汁之苦寒小便¶
　之鹹寒為佐以從其格拒之寒藥下於咽而寒相得¶
　入於胃隂體漸弱陽性乃發其始則同其終則異故¶
　曰伏其所王先其所因也此軒岐之秘㫖啟元子之¶
　奥義張長沙之良法也後王民肅子半嵗嘔吐不納¶
　乳昏睡仰卧而努其身有作慢風之候亦以理中末¶
<pb:KR3e0096_WYG_045-9a>¶
　三分用水一杯煎至半杯入膽汁童便各一匙攪匀¶
　徐徐灌之而瘥¶
鄭氏女患嘔吐萬視其症乃傷食吐乳也家人云無乃¶
　用理中湯去甘草加丁香藿香不效又作膽汁童便¶
　法亦不效四日後吐出飯半椀詢其家人曰此兒數¶
　日不食何得有此始吾言傷食汝固云無故治不見¶
　效遂取脾積丸投之取下惡糞如靛乃五日前所食¶
　雞子黄也所吐之飯即其時所食也壅塞腸胃格拒¶
<pb:KR3e0096_WYG_045-9b>¶
　飲食所以作吐下之即愈¶
一兒自滿月後常吐乳父母憂之諸醫不能止一日問¶
　萬萬曰嘔吐者非常有之病也今常吐乳非病也然¶
　小兒頼乳以生頻吐非所宜也其間有母氣壯乳多¶
　縱兒飽足飽則傷胃所食之乳涌而出此名溢乳如¶
　瓶之注水滿而溢也宜損節之更服肥兒丸兒之初¶
　生筋骨軟弱為乳母者常懷抱䕶持可也不然則左¶
　右傾側其乳流出此名啘乳如瓶之側其水流出也¶
<pb:KR3e0096_WYG_045-10a>¶
　能緊䕶持則不吐也有胃弱者不能受乳以變化之¶
　吐出無時所吐不多此名哺露如瓶之漏不能容受¶
　也當補其脾胃助其變化可也亦以肥兒丸主治自¶
　愈¶
龔子才治小兒傷食嘔吐服剋伐之藥嘔中見血用清¶
　熱涼血之藥又大便下血唇色白而或青問其故龔¶
　曰此脾土虧損肝木所乗而然也令空心用補中益¶
　氣湯食逺用異功散以調補中氣使涎血各歸其源¶
<pb:KR3e0096_WYG_045-10b>¶
　而愈¶
薛立齋治一小兒每飲食失節或外驚所忤即吐瀉發¶
　搐服鎮驚化痰等藥而愈後發搐益甚飲食不進雖¶
　參术之劑到口即嘔乃用白术和土炒黄用米泔煎¶
　數沸不時灌半匙仍嘔次日灌之㣲嘔再日灌之欲¶
　嘔此後每服二三匙漸加至半杯不嘔乃濃煎服而¶
　愈¶
一小兒停食服通利之劑作嘔腹脹此脾胃復傷也用¶
<pb:KR3e0096_WYG_045-11a>¶
　補中益氣湯而愈¶
萬密齋治一兒初生即吐或欲用錢氏木瓜丸曰不可¶
　小兒初生胃氣甚㣲或有乳多過飽而吐者當緩緩¶
　與之或因浴時客寒犯胃而吐者當用乳汁一杯用¶
　薑葱同煎少與服之或因惡露涉水停在腹中而吐¶
　者宜以炙草煎湯而吐去之奈何用木𤓰丸以鐵粉¶
　㯽榔之重劑犯其胃中初生中和之氣耶故常語人¶
　曰錢氏小兒方非先生親筆乃門人附㑹之説也¶
<pb:KR3e0096_WYG_045-11b>¶
大還治一小兒生方九日即嘔吐腹脹作脾氣虚寒用¶
　半夏陳皮薑汁蔔子丁香藿香砂仁各少許煎飲半¶
　酒盞而安¶
　　小皃(泄瀉/)¶
有小兒病虚滑食畧化大便十餘次四肢柴瘦腹大食¶
　訖又饑此疾正是大腸遺熱於胃善食而瘦又謂之¶
　食㑊者時五六月間脈洪大按之則絶今六脈既單¶
　洪則夏之氣獨然按之絶則無胃氣也經曰夏脈洪¶
<pb:KR3e0096_WYG_045-12a>¶
　洪多胃氣少曰病但洪無胃氣曰死夏以胃氣為本¶
　治療過於失時不逾旬果卒(衍/義)¶
滑伯仁治故元望女生始六月病泄瀉不已與灸百㑹¶
　穴即愈¶
滁州趙使君云其女年甫周嵗忽苦臟腑每所下如雞¶
　子黄者半盆許數日之間幾至百遍漸作驚風症有¶
　一士大夫教以鐘乳粉二錢以棗肉和溲令取意食¶
　之不然以濃煎棗湯調鍾乳服亦可以小兒只用一¶
<pb:KR3e0096_WYG_045-12b>¶
　錢已平復矣傳方者云他日或作少瘡瘍不足慮兒¶
　子清老年三嵗過鎮江時病久㵼危甚用此法服至¶
　半兩遂安亦不生瘡(是齋/方)¶
　　小兒(泄瀉/)¶
萬密齋治孫監司女五嵗病㵼諸治不效萬視之曰㵼¶
　久傷陰津液不足故熱發而渴也渴飲湯水多則脾¶
　受濕而㵼益不止腎益燥而渴轉甚法當専補脾胃¶
　則㵼渴止而津液生熱自除矣用白术散作大劑煎¶
<pb:KR3e0096_WYG_045-13a>¶
　湯戒勿飲水以湯代之未半日進兩劑因思肺為津¶
　液之主肺金大燥不能生水故渴不止乃加法製天¶
　花粉葛根等分只一服其夜渴減瀉亦少次日仍用¶
　前方渴瀉俱止問何不用仍服白术散萬因以已意¶
　告之後誤啖菱病喘而面目浮腫以錢氏異功散加¶
　藿香葉紫蘇一服而腫去喘止¶
胡三溪子多疾三嵗病瀉諸治不效萬視之曰此傷食¶
　瀉也夫瀉有三症熱瀉者糞色黄而渴冷瀉者糞色¶
<pb:KR3e0096_WYG_045-13b>¶
　青而不渴食積瀉者糞酸臭而腹痛或渴或不渴此¶
　子之疾所下酸臭乃積瀉也用丁香脾積丸一服而¶
　愈三溪曰巴豆下積而止瀉何也曰本草云巴豆未¶
　瀉者能令人瀉已瀉者能令人止積去瀉止自然之¶
　理也¶
萬石泉子(此人亦/是兒醫)病瀉自作理中訶子豆䓻與之不效¶
　延萬治渠書一牛字安櫈上葢治愈當以牛為謝也¶
　即以其字卜之牛下横一櫈乃生字也曰予到令郎¶
<pb:KR3e0096_WYG_045-14a>¶
　之病即愈矣與以陳氏肉豆䓻丸合胃苓丸車前草¶
　煎湯下一服而瀉止石泉欲再進一服曰腸胃嬌嫩¶
　不得已用藥中病即止不可過也越三日身發紅斑¶
　狀如錦紋石泉頗究心傷寒胃瀉後發斑與陽明症¶
　下之太早熱氣乘虚入胃之症同宜服化斑湯但石¶
　膏性寒瀉後脾虚恐不可用萬曰有是病則投是藥¶
　何不可者請用之未盡而斑沒身涼¶
胡東郊子一嵗六月中病瀉治不效瀉下頻併黄白而¶
<pb:KR3e0096_WYG_045-14b>¶
　後重發熱而渴時天甚暑皮膚燥而無汗髪稀成穗¶
　萬曰此熱瀉成疳矣瀉下頻併後重者裡熱也糞黄¶
　者脾熱之色也白者乳汁不化猶邪熱不殺榖也口¶
　渴皮膚乾燥髪成穗者津液枯也乃用四物湯合黄¶
　連香薷飲令乳母服之以解其暑毒初用四君子湯¶
　調六一散與兒服之解其裡熱次用四君子湯合黄¶
　芩芍藥湯以止其瀉三用白术散以止其渴四用白¶
　术散加升麻以舉其下陷之氣五用白术散加烏梅¶
<pb:KR3e0096_WYG_045-15a>¶
　肉以收其滑泄之氣皆不效其母託人相問萬曰五¶
　法不中病術将窮矣只有一法以黄連木香訶子肉¶
　豆䓻乾蟾使君子肉砂仁等分為末粟米糊丸陳倉¶
　米炒熟煎湯下服三日滿頭出熱瘡乃小癤身有㣲¶
　汗渴瀉俱止¶
萬之子甫周嵗六月病瀉時萬出外舅甘以藥調之不¶
　效加以大熱而渴萬聞馳歸問所用何藥曰理中丸¶
　因知其犯時禁也(用熱/逺熱)乃製玉露散澄水調服而愈¶
<pb:KR3e0096_WYG_045-15b>¶
徐氏子嵗半六月病瀉甘治之不效大熱大渴煩躁不¶
　安萬往視問向服何藥甘曰玉露散初服瀉已止因¶
　熱未除再與之復泄至今五日病益甚教用理中湯¶
　加熟附子治之如服下越加煩躁再進一劑即愈若¶
　不煩躁不可治也萬歸半日後甘攜酒來問前者甥¶
　病泄用理中丸不效師教以理中湯加熟附止之何¶
　也萬曰理中丸之止瀉補中氣之藥也玉露散之止¶
　瀉解暑毒之藥也前者甥之病汝用理中丸是也中¶
<pb:KR3e0096_WYG_045-16a>¶
　病即止不可再服因用之太過犯臟禁也脾喜温而¶
　惡寒故以理中湯加熟附救之甘曰又謂理中湯後¶
　加煩躁者可治否則不可治何也曰夏至一隂生坤¶
　乃六月之卦易曰坤為隂内而陽外坤属土喜暖而¶
　惡寒玉露散雖治暑瀉之藥其性寒過劑則脾土反傷¶
　隂盛於内陽脱於外吾見其兒面赤目張口開唇燥¶
　大熱大渴此陽脱症也故用理中熟附以扶陽抑隂¶
　不加煩躁則脾為死隂不可救矣若加煩躁則胃氣¶
<pb:KR3e0096_WYG_045-16b>¶
　猶存但藥不敵病而然再進一服則陽勝隂退而安¶
　矣¶
胡氏子夏月病瀉醫以理中理中氣五苓以利小便豆¶
　䓻丸以止瀉皆不效萬視其發熱昏睡腸鳴而利水¶
　榖不化曰此傷風泄瀉也經曰春傷於風夏生飱泄¶
　飱泄者謂水榖不化也初病時宜用黄芩芍藥湯加¶
　羌活防風發散之劑今病久中氣弱矣用建中湯加¶
　白术茯苓服三劑而愈¶
<pb:KR3e0096_WYG_045-17a>¶
薛立齋治一小兒瀉而大便熱赤小便澁少此熱藴於¶
　内也先以四苓散加炒黄連一劑其熱稍退又用七¶
　味白术散去木香二劑熱渴頓止後以四君升麻調¶
　理而痊¶
一兒九嵗食炙&KR1020;之物作瀉飲冷諸藥不應肌體消瘦¶
　飲食少思用黄連一兩酒炒焦為末入人參末四兩¶
　粥丸小豆大每服四五十丸不拘時白湯下服訖漸¶
　愈又用五味異功散加升麻服月餘而痊後不禁厚¶
<pb:KR3e0096_WYG_045-17b>¶
　味復作飲冷服肥皂丸異功散而愈¶
龔子才治一兒乆瀉兼脱肛小腹重墜四肢浮腫面色¶
　痿黄時或兼青諸藥到口即吐審乳母憂鬱傷脾大¶
　便不實先用補中益氣湯五味異功散及四神丸調¶
　治其母不兩月子母俱痊(治兒病先察其/母極是要著)¶
喻嘉言治沈氏子因痘後食物不節病瀉瀉久脾虚病¶
　瘧遂爾腹痛脹大三年來消導無算脹瀉如初更服¶
　參苓白术稍效然亦弗瘳病本腹脹更兼腸癖腸癖¶
<pb:KR3e0096_WYG_045-18a>¶
　者大腸之氣空洞易走胃中傳下之物總不停畜澼¶
　出無度腥水不臭十中五死五生之症也今則病加¶
　四逆矣暮熱朝凉一逆也大渴引飲二逆也氣喘不¶
　能仰睡三逆也多汗煩躁不寧四逆也葢初瘧時寒¶
　熱交作猶是隂陽互戰迨瀉乆亡隂乃為夜熱至引¶
　外水以自救醫不清其源重以香燥破氣之藥助火¶
　刦隂於是喘汗煩躁並作治亦難矣强求用藥乃以¶
　清燥潤肺為主阿膠地黄門冬等類同蜜熬膏三斤¶
<pb:KR3e0096_WYG_045-18b>¶
　此兒三年為藥苦得甘味稱為糖也日争十餘次服¶
　之半月藥盡遂愈另製理脾末藥善後全安¶
馮楚瞻治一兒滑泄半載肌肉瘦削脾胃之藥備甞無¶
　效此乆利不已脾胃之中氣固虚而腎家之元更虚¶
　閉藏之司失職當不事脾而事腎可也以八味丸¶
　用人參炒老米同煎湯化服不一月全愈¶
張子和曰余甞告陳敬之若小兒病緩急無藥不如不¶
　用庸醫宜湯浸蒸餅令軟丸作白丸給其妻妾以為¶
<pb:KR3e0096_WYG_045-19a>¶
　真藥使兒服之以聽天命最為上藥嵗在丙戌羣兒¶
　皆病泄瀉但用藥者多死葢醫者不達濕熱之理以¶
　温燥行之故皆死惟敬之不與藥用余之言病兒獨¶
　存¶
張三錫治一稚子乆瀉以參苓白术散加黄連豆䓻少¶
　許作丸用燈心湯化下十數丸效¶
萬密齋曰一兒病瀉大渴不止醫與五苓散玉露散皆¶
　不效病益困腮妍唇紅曰不可治也泄瀉大渴者水¶
<pb:KR3e0096_WYG_045-19b>¶
　去榖少津液不足故也法當用白术散補其津液乃服¶
　五苓玉露滲利之劑重亡津液脾胃轉虚訣云大渴¶
　不止止而又渴者死泄瀉不止精神好者死不信三¶
　日後發搐而死¶
汪城南子病瀉十餘日不止或以胃苓丸一粒丹服之¶
　不效乃與豆䓻丸五十胃苓丸五十陳倉米煎湯下¶
　一劑而止矣¶
　　小兒(吐瀉/)¶
<pb:KR3e0096_WYG_045-20a>¶
萬密齋治一小皃周嵗吐瀉並作時天大寒醫用理中¶
　胃苓丸服之不效萬曰此表裡有寒邪未得發散也¶
　取益黄散與之其夜得大汗而止¶
一女嵗半亦吐瀉並作此傷食也前有外感風邪故用¶
　益黄散温散其表裡之寒此只是傷食用胃苓丸一¶
　粒丹陳壁土湯下調其脾胃消其食積而吐瀉俱止¶
一兒暴吐瀉上下所出皆乳不化用理中丸服之效一¶
　兒暴吐瀉上下所出皆黄水中有乳片用二陳湯加¶
<pb:KR3e0096_WYG_045-20b>¶
　黄連薑汁炒煎服效或問二病同而治之異者何也¶
　曰所出之乳不化者胃有寒也故以理中丸急温之¶
　所出乳片不化者胃有熱邪邪熱不殺榖宜半夏黄¶
　連以解之此同病異治法也¶
張景岳季子生於燕地白露時甫半周偶感寒吐瀉大¶
　作即用温胃和脾之藥不效隨用理中等劑亦不效¶
　三日後加人參三錢及薑桂吳茱茰肉豆䓻之類亦¶
　不效至四五日則隨乳隨吐其半而瀉其半腹中毫¶
<pb:KR3e0096_WYG_045-21a>¶
　無所留矣不得已用人參五六錢製附薑桂各一二¶
　錢下咽即吐一滴不存而所下之乳白潔無氣猶是¶
　乳也其形氣之危已萬無生理度其寒氣犯胃舎參¶
　薑桂附之属何以為治既乃悟葢胃虚已極藥之氣¶
　味畧有不投則隨拒而出且附子味鹹亦能治嘔必¶
　其故也必得甘辣可口之藥庶胃氣可安乃用胡椒¶
　三錢搗碎煨薑一兩水二鍾煎八分另用人參二兩¶
　水二鍾煎一鍾以茶匙挑合二湯以配其味凡用參¶
<pb:KR3e0096_WYG_045-21b>¶
　湯之十加椒薑湯之一其味甘而辣正得可口之宜¶
　遂温置熱湯中徐徐挑與之經一時許皆咽下自後¶
　乳藥皆安但瀉仍未止計半日已盡二兩之參矣參¶
　盡後忽躁擾呻呤煩劇甚家人皆謂熱藥内燒所致¶
　曰藥果不對何以初甚相安此必數日不食胃氣新¶
　復倉廩空虚饑甚則然也取粥示之果張皇欲得其¶
　狀甚急乃與一小盞一呷而盡又欲之遂與半碗猶¶
　不足人與半椀始寂然安卧次日復加製附得瀉止¶
<pb:KR3e0096_WYG_045-22a>¶
　全愈原其受病之深用藥雖當氣味不投猶弗獲效¶
　至其因饑發躁使非詳悟妄用清涼一劑則全功盡¶
　棄而仍歸罪於用參薑者矣¶
薛立齋治一小兒數嵗每停食輒服峻利之劑後患肚¶
　腹膨脹或嘔吐泄瀉先用六君子湯諸症漸愈又用¶
　補中益氣湯胃氣漸復¶
韶州醫者劉從周論小兒吐瀉發搐覺有痰者但服五¶
　苓散入生薑半夏煎服吐了痰瀉亦止驚自退(百乙/方)¶
<pb:KR3e0096_WYG_045-22b>¶
　¶
　¶
　¶
　¶
　¶
　¶
　¶
　續名醫類案卷四十五¶
