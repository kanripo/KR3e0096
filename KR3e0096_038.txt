# -*- mode: mandoku-view; -*-
#+TITLE: 續名醫類案
#+DATE: 2015-08-24 23:08:49.627028
#+PROPERTY: ID KR3e0096
#+PROPERTY: BASEEDITION WYG    
#+PROPERTY: JUAN 卷三十八
<pb:KR3e0096_WYG_038-1a>¶
欽定四庫全書¶
　續名醫類案卷三十八¶
　　　　　　　　　　　　　錢塘魏之琇撰¶
　　痘順症¶
萬密齋治羅野松年十六出痘或曰凡出痘者春夏為¶
　順秋冬為逆今冬出時逆也痘起發頭面要腫今被¶
　寒氣遏抑毒不得出故頭面不腫症逆也曰不然春¶
　夏為順秋冬為逆非以時言以症言也蓋春夏者發¶
<pb:KR3e0096_WYG_038-1b>¶
　生長養之令也秋冬者收斂閉藏之令也痘本陽毒¶
　自出現而起發自起發而成膿如苖而秀秀而實故¶
　曰春夏為順如應出不出應發不發謂之陷伏故曰¶
　秋冬為逆頭面不腫順痘也頭浮腫者險症也頭面¶
　預腫者逆痘也今痘本磊落尖圓堅實其毒輕㣲故¶
　不腫若頂平根濶肌肉鮮紅此為毒盛不待起發而¶
　頭面先腫矣或又曰起發太遲宜服温補曰痘無病¶
　不須服藥此症紅潤鮮明表氣足也大小便調理氣¶
<pb:KR3e0096_WYG_038-2a>¶
　充也無熱無渇無他病也若補之謂之實實此症不¶
　十數日必收靨矣果不藥而安¶
呉氏子五嵗出痘起發時頂順而陷曰順痘也凡出頭¶
　以氣血和平為主尖圓堅實者氣也紅活明潤者血¶
　也紅活平陷者血至而氣不足也圓實而色白者氣¶
　至而血不足也平塌灰白者氣血俱不足也掀腫紅綻¶
　氣血俱有熱也今痘出即密時日未到氣血未周以¶
　漸起發得其常也故曰順痘不須服藥已果然¶
<pb:KR3e0096_WYG_038-2b>¶
　　小兒痘(氣虚/)¶
徐仲光治一兒痘初標於下頰腎部也形平陷氣不足¶
　也少神血不足也六脉沉弱五朝尚暗色不起兩腿¶
　作痛便溏有氣凝血滯之象此乃氣虚脾弱之症宜¶
　大補中氣以補中益氣湯加蟬蜕肉桂羌活二劑而¶
　起脹繼以保元湯加肉桂陳皮調理八朝溏泄不已¶
　加木香訶䓻治之而愈¶
一兒痘起脹頂平而色淡白渇㵼肢冷喜熱飲經曰隂¶
<pb:KR3e0096_WYG_038-3a>¶
　甚者飲沸湯而不知熱又曰大寒而盛熱之不熱是¶
　無火也治之宜益火之原以消隂翳用陳皮散異功¶
　散又八味丸治之而愈¶
一兒痘六日稠密形平塌色黒滯有擬雲掩天庭者有¶
　擬鎖項鎖胸者然形色雖逆而四肢紅活綻突唇白¶
　紅潤起止安寜飲食如常二便調適雖毒盛氣血不¶
　足幸脾胃尚强宜補養而兼保固以補中益氣加紫¶
　草蟬退牛蒡等劑其逆痘俱平漿破漏結痂發疔癰¶
<pb:KR3e0096_WYG_038-3b>¶
　數處而愈¶
費養恒治一兒因内傷而吐次日見痘甚密一日絶無¶
　起勢鬆肌透表二劑不應次日以保元湯加薑桂少¶
　許二劑亦不應三日加參茋至三錢至四五日畧起¶
　終頂陷囊薄七日加參茋五錢鹿茸膏半盃仍無沛¶
　然之熱或邪得補而愈盛曰果爾則煩熱躁渴色蒼¶
　老&KR0552;紅矣今皮薄色白頭温足冷症可知也乃以參¶
　茋各一兩鹿茸膏大半盞一劑即綻突如珠根紅頂¶
<pb:KR3e0096_WYG_038-4a>¶
　白不一日漿即肥膿其後收功不假餘力是以補為¶
　㵼之一騐也今無是症矣(二句乃建中之言/)¶
　　梟毒¶
費建中治故友孫貞老子四嵗庚寅暮春痘甚匀朗稀¶
　疎而綻突其熱宜和其神宜爽乃躁亂乾熱頭汗如¶
　雨蓋梟熱内擾邪火外爍也頭為諸陽之首先賢謂¶
　毒參陽位者死幸初見勢雖騰涌而毒尚未有定位¶
　耳大黄二錢黄連六分石膏生地各三錢佐以蒂丁¶
<pb:KR3e0096_WYG_038-4b>¶
　青皮荆芥蟬蜕木通山查三劑頭汗收熱勢減減石¶
　膏黄連加丹皮滑石牛蒡四劑五朝仍壯熱紅暈如¶
　珠此痘起齊毒火盡發也躁亂如前而更渇大便三¶
　四次前方復用石膏黄連倍加生地至九朝漿甚老¶
　而乏滋潤紅暈未淡胃氣不開熱亦未減寢亦未安¶
　再服十二朝漸愈(救偏碩言/)¶
嚴氏子一週痘稀朗且紅潤乃身熱如烙愁楚不堪兼¶
　顆粒不鬆此内有伏毒也以大黄六分石膏生地各¶
<pb:KR3e0096_WYG_038-5a>¶
　一錢半荆芥丹皮山查蟬退葛根青皮二劑大便三¶
　四次又二劑熱和神定根窠亦鬆宛然順症矣有阻¶
　之者遂勿藥至八朝仍熱叫哭失音頭面擦破身上¶
　紫滯幸未焦隠前方倍大黄生地黄連減葛根入大¶
　桑蟲日二劑以化毒丹調油胭脂如膏藥貼之次日¶
　痒止紅活又二劑漿足熱和十二朝用紅花地丁生¶
　地牛蒡荆芥木通甘草連翹山查漸愈矣痘初似順¶
　一有伏毒便至如此餘可知矣¶
<pb:KR3e0096_WYG_038-5b>¶
臧氏子八嵗患痘疳僅存皮骨庚寅仲春見痘羸憊如¶
　此似宜培補矣乃身熱如炮目紅如火躁渇不已溺¶
　血如膏椒紅黯滯此梟毒挾烈火發即内攻若不通¶
　變七日當内潰也以大黄四錢石膏七錢生地兩許¶
　佐以桃仁赤芍荆芥牛蒡木通臨服和猪尾血一盞¶
　日二劑或三劑六日加黄連自始至終一方而已約¶
　用大黄斤餘生地石膏二十餘兩猪尾十餘椀良以¶
　毒猛熾苟不滌除浄盡功虧一簣矣痘後精神煥發¶
<pb:KR3e0096_WYG_038-6a>¶
　飲食大進肥肉生長是以㵼為補之一騐也¶
張仲文子癸未仲冬忽身熱如火神即昏憒舌刺如煤¶
　唇口焦黒血㿀無數溺紅鮮肉瞤筋惕有如驚悸宛¶
　然悶痘㫁非輕劑可挽即用石膏一兩大黄五錢黄¶
　連三錢生地一兩佐以青皮荆芥地丁丹皮天寒稍¶
　配蜜炒麻黄三分薑一片以行之灌下即嘔費曰毒¶
　火上衝水火搏激兩不相下故耳乃全受十餘劑方¶
　見痘及見則以數記唇猶黒溺血依然至九日後黒¶
<pb:KR3e0096_WYG_038-6b>¶
　退津生神氣漸省十二日溺血始淡胃氣日開十六¶
　日全愈服過大黄十餘兩石膏生地約二斤是早圖之¶
　騐也¶
　　小兒痘(毒壅/)　(附穢觸/)¶
徐仲光治一兒痘紫色而不起脹乃毒盛擁遏也以紫¶
　草紅花蟬退煎酒調獨聖散服之又以犀角地黄治¶
　之紅潤起脹而愈¶
一兒痘六日稠密紫滯平陷不起脹煩躁悶亂亦毒盛¶
<pb:KR3e0096_WYG_038-7a>¶
　擁遏也但分珠脚斂可治以人中黄毎服三分酒調¶
　漿連二服色漸紅活又犀角地黄湯加牛蒡蟬退痘¶
　綻突起脹而愈¶
一兒痘血熱重初時純與凉血解毒犀角服過二兩石¶
　膏五錢一劑者服過五劑至十朝畧用參三分托漿¶
　十二朝外漿清痂薄用助托藥加綿繭𢃄蛾者七枚¶
　糯米乙合渇時即以麥冬糯米綿繭煎湯飲之又發¶
　水泡數個漿疤暗長灌爛遍身復用茯苓苡仁白芍¶
<pb:KR3e0096_WYG_038-7b>¶
　黄連銀花甘草生地骨皮山藥蓮肉木通連翹牛蒡¶
　荆芥而愈¶
萬世用云庚申春家有頑童僅十嵗患痘瘡症適僕寓¶
　鄉之故廬走報急歸視其疾不為不𦂳且傍有煎炒¶
　油膩欲避莫能荷育溪(曽世/榮也)療之恰七日瘡脹而光¶
　澤偶因舍又有動厠穢觸覺色黯而神昏大為驚懼¶
　育溪曰毋慮吾有除穢藥投之必安不數日果如其¶
　言遂拜更生用扣其所用何劑曰中和湯即十竒散¶
<pb:KR3e0096_WYG_038-8a>¶
　加沉檀等劑而已餘無他巧(㓜㓜心書/)¶
　　小兒痘(血熱/)¶
施季泉治臧玉涵次郎年十六因新婚兼酒食忽感痘¶
　咸以為不可治至八日漿清寒戰咬牙譫語神思恍¶
　惚咸欲進保元湯大補之施季泉以為不然改用犀¶
　角地黄湯得脱痂後忽嘔吐大便燥結淹延一年繆¶
　仲淳視其舌有裂文曰必當時未曾解陽之毒故有¶
　是症以石膏一兩人參一兩麥冬五錢枇杷葉橘紅¶
<pb:KR3e0096_WYG_038-8b>¶
　竹茹童便為佐一劑即安再劑膈中如冷物隔定只¶
　以人參投之服兩許即索粥食晚得大便夙疾頓愈¶
孫生東治鄭黄門子痘血熱大盛初起即以犀角地黄¶
　治之不效至用白芍八錢一泄毒解徐補收功(同上/)¶
家弟元著一發熱即譫語唇腫齒黒痘欲出不出醫者¶
　以為發㿀傷寒也延仲淳季泉不至予曰事急矣以¶
　生地八錢白芍及芩連各二錢稍加發藥日三劑勢¶
　稍定痘漸次而出又減地黄白芍之半復於助漿藥¶
<pb:KR3e0096_WYG_038-9a>¶
　中兼清凉之劑九十朝漿始足卒傷一目靨後方大¶
　便此真血熱也若重用解毒輕於補劑則目亦可以¶
　不眇矣(同上/)¶
黄綺雲治一兒痘初血熱盛用生地三兩煎膿汁頻飲¶
　其痘紫立轉紅色(同上/)¶
一兒痘毒盛又遇火令用白花地丁汁和淡白酒少許¶
　服之立解¶
一兒痘稠密綻突但色紫暗壯熱煩渇譫語目赤便秘¶
<pb:KR3e0096_WYG_038-9b>¶
　乃毒火亢極也以四順清凉飲加大黄六錢㣲利二¶
　度其勢稍減再劑服之又利二次病去其半再以煎¶
　方加人參三錢前症悉平色見淡白精神疲倦邪雖¶
　去而正氣不足宜大補之又以保元湯加芎歸芍术¶
　而愈¶
一兒痘出夏月起脹而乾紅壯熱煩渇舌燥不眠弱赤¶
　此内外熱極也以黄連解毒湯合化斑湯而愈¶
一兒痘值六月六朝痘痛煩渇氣急便秘乃心肺實熱¶
<pb:KR3e0096_WYG_038-10a>¶
　也恣與凉水梨汁飲之前症悉平¶
一兒痘出匀朗綻突但枯燥而不能肥澤皮膚皺掲皆¶
　屬於燥經曰燥勝則乾治以養血清金潤燥之劑又¶
　保元合四物加麥冬治之而愈¶
萬密齋治鄒氏之子五嵗出痘或與保元湯熱益甚或¶
　以為險曰此順症也期十八日安不須服藥蓋痘不¶
　可以日期算出已盡發已透膿已滿而后收靨可期¶
　也今痘出而熱轉盛者出未盡也由服保元湯犯實¶
<pb:KR3e0096_WYG_038-10b>¶
　實之戒故令出遲靨亦遲也夫善攻不如善守無他¶
　病何以藥為已而果愈¶
萬子婦患痘大熱大渇眼紅唇裂自利清水妄見妄語¶
　循衣摸牀遍身紅斑如蚊迹皆逆症也此毒在三焦¶
　表裡俱熱非大發大下之劑不可救也乃以通聖散¶
　全料大劑與之一服而前症悉去痘出其密復用十¶
　全大補湯去桂加防風銀花連翹桔梗調理而愈其¶
　痘自下收起亦竒事也¶
<pb:KR3e0096_WYG_038-11a>¶
一小兒痘後發熱大小便難瘡瘢𢃄赤或言虛欲用保¶
　元湯曰不可此實熱也因食辛熱之物得之果因食¶
　雞而得以三黄丸而愈¶
　　痘(諸熱/)¶
徐仲光治一兒痘後午餘發熱臉赤色譫妄狂顛乃火¶
　從虚發也以保元湯加歸芍川連而愈¶
一兒痘後身熱減食面黄肌瘦右脉沉滑雖係内傷而¶
　胃脾則虚宜先調而後消之六君子加山查青皮而¶
<pb:KR3e0096_WYG_038-11b>¶
　愈¶
一兒痂後能食便秘身熱口渇乃胃有藴熱也遲則變¶
　生三黄丸清胃湯利之而愈¶
一兒痘後夏令痞滿燥熱用巴豆下之心痞少解腸燥¶
　腹痛利之如爛魚腦强食即嘔痞噯不已足胕痛舌¶
　赤溺濇此暑傷元氣熱藥又傷之隂亡而陽獨存也¶
一兒痘後身熱頭痛惡寒拘急腹脹内外俱傷感也以¶
　參蘇丸香砂丸而愈¶
<pb:KR3e0096_WYG_038-12a>¶
一痘後大熱無汗乃時行疫症也服截瘟丹五瘟丹而¶
　愈¶
一痘後身熱頭疼過用發散二劑其熱愈甚乃内虚症¶
　用補中益氣湯而愈¶
一痘後傷食過用剋伐致面黄少食午後潮熱用清熱¶
　劑更加泄㵼此中氣不足用六君補中益氣即愈¶
一痘後身熱煩躁面紅唇赤驚掣此熱傷風也由於衣¶
　被太暖或近火積温成熱熱極生風以犀角地黄湯¶
<pb:KR3e0096_WYG_038-12b>¶
　合導赤散而愈¶
一痘後傷於風寒筋骨疼痛鼻流清涕川歸散加羌防¶
　而愈¶
一痘後身熱惡寒右脉浮弱由飲食勞役内傷脾胃無¶
　陽以外䕶但見風寒即惡發熱頭㣲疼補中益氣而¶
　愈¶
萬密齋治徐氏子痘後發熱或用小柴胡湯竹葉湯黄¶
　連解毒湯皆不效乃與保元湯加當歸炒黒乾薑一¶
<pb:KR3e0096_WYG_038-13a>¶
　服熱去¶
費建中治沈氏女周嵗身熱如焚汗出如雨兩目徬徨¶
　如畏刀鋸以大黄四分黄連三分石膏二錢佐以丹¶
　皮木通山查青皮蟬退連二劑次日神色定放標數¶
　㸃磊落分明又二劑熱和神爽稀疎頗潤更以中和¶
　之劑八日愈¶
呉橋治汪一龍㓜兒患痘方七日痘多而不起四肢皆¶
　凉痘色如浮萍乾紅枯紫渇甚啜茶水日數十升水¶
<pb:KR3e0096_WYG_038-13b>¶
　㵼不禁諸醫皆以為寒也逓以木香異功散獨參湯¶
　補之既而下結血數枚諸醫辭去橋至則以為火症¶
　衆皆不然比日身凉飲水多且水㵼不止即有熱無¶
　傷矣橋曰水㵼者挾熱也身凉者熱厥也視其口則¶
　舌有紅斑三語衆曰此非熱而何遂用大補寒凉之¶
　劑投之一服得寐而㵼止詰朝四服痘色㣲紅活有¶
　神九日而起(太函集/)¶
　　痘汗¶
<pb:KR3e0096_WYG_038-14a>¶
徐仲光治一痘漿足盜汗此隂虚也保元湯加浮小麥¶
　治之愈¶
一痘後盗汗肌瘦煩躁此陽虚也補中益氣湯倍茋加¶
　麥冬而愈¶
　　中暑出痘¶
曽世榮治衡陽侯自牧次子五嵗盛夏泄㵼面垢煩渇¶
　耳尻冷驚悸診其心肝脉浮而洪大脾肺脉虚而細¶
　數口面垢渇㵼脉虚細數者此中暑也驚悸發熱耳¶
<pb:KR3e0096_WYG_038-14b>¶
　尻俱冷肝心脉洪大者此痘瘡欲出也先服黄連香¶
　薷散解利暑毒續投陳氏異功散再加附子與之實¶
　脾二日㵼止三日瘡見不旬餘而全功此隆暑用附¶
　子之效也(㓜㓜心書/)¶
費建中治鍾氏小女痘值炎天受暑煩擾非常壯熱如¶
　焚痘色乾紅累日不起渇思井水僅與椀許便覺爽¶
　朗求之不止竟飲及一斗通身㣲汗神情始快痘頓¶
　起色亦紅活終以清火解毒收功¶
<pb:KR3e0096_WYG_038-15a>¶
徐仲光治一痘漿足漸蒼老宜静以養之有謂脾主結¶
　痂用異功散加山藥白芍喘渇身熱此實症而用補¶
　劑内外皆熱也治以寛中湯又口齦發疳以清解毒¶
　湯而愈¶
一痘八朝漿滿身熱而渇咳有痰涎火盛津液涸也用¶
　白虎湯愈¶
一痘起脹煩渇不已寒之不寒是無水也宜壯水之主¶
　以制陽光六味地黄丸料加麥冬五味多服而愈¶
<pb:KR3e0096_WYG_038-15b>¶
一人十九嵗痘六朝匀朗綻突淡白少神渇甚不已此¶
　虚弱而津液竭以人參二兩麥冬五錢水煎漸服又¶
　以補中益氣湯加枸杞二劑保元湯加冬芍歸杞九¶
　朝漿足渇止用人參一斤而愈¶
一痘起脹乾紅焦紫根窠堅實便結煩渇黄連解毒湯¶
　而愈¶
一痘六日起脹形色順不食引飲此胃弱也調脾内托¶
　散治之即愈亦有毒壅而不食引飲者不可不辯¶
<pb:KR3e0096_WYG_038-16a>¶
　　痘(發渇/)¶
徐仲光治一痘八日漿半足熱甚引飲有用保元湯而¶
　渇益甚徐用加倍人參用人參二兩麥冬兩半煎成¶
　頻飲而渇止此渇甚藥輕不能生津以自救也¶
一痘九日空殻無漿根血乾紅壯熱口渇與保元湯而¶
　渇愈甚此腎水枯涸不能生火宜壯水之主六味地¶
　黄丸料加人參當歸知母麥冬枸杞子兎絲子而愈¶
一新婚後出痘躁熱而渇與冷飲即睡醒則復索飲不¶
<pb:KR3e0096_WYG_038-16b>¶
　已時大冷大寒此亦腎水涸不能制火乃孤陽絶隂¶
　後雖行漿二三日而卒無隂則陽無以化正謂此也¶
一新婚後出痘躁熱引飲亦宜壯水制火用八味地黄¶
　丸料加人參麥冬五味子又用補中益氣湯而渇止¶
　熱減¶
一痘七朝潮熱口渇自利下臭穢陳積此脾胃熱蒸而¶
　下也雖虚而無寒以保元固中之劑而愈若用躁熱¶
　之劑如木香散祸不旋踵¶
<pb:KR3e0096_WYG_038-17a>¶
一痘漿期壯熱煩渇舌乾口躁或疑津液不足與保元¶
　湯如麥冬而熱渇愈甚痘色焦紫此症本熱而衣被¶
　火爐過暖用補反助其熱宜清凉以黄連解毒湯加¶
　牛蒡而愈¶
一痘後熱渇能食便秘赤咽乾口燥此心胃二經受邪¶
　也用白虎湯而愈¶
一痘後口乾舌燥咽乾食少便調此脾胃虚津液不足¶
　也用參苓白术散及參冬甘术升葛麥冬花粉五味¶
<pb:KR3e0096_WYG_038-17b>¶
　粳米而愈¶
一痘後口渇食少小便數此食傷胃氣津液不生故渇¶
　而溺數也補中益氣湯加麥冬五味而愈¶
一痘黒陷黄色不食性好飲酒順其性與飲紅綻而愈¶
一冬月出痘頂陷紫黒飲食藥餌俱不用以當歸浸酒¶
　與之而痘起脹收功¶
一痘火毒閉而形若死移棄外庭過暴雨而疎甦解此¶
　以水制其火也¶
<pb:KR3e0096_WYG_038-18a>¶
一險痘熱壅索飲不已連與井水數升渇止而痘起¶
萬密齋治鄒氏子痘養膿時大渇不止議用人參麥冬¶
　散彼即依本方修合曰瘡太甚津液不足之症白术¶
　燥津液茯苓渗津液皆所禁也乃以本方去茯苓白¶
　术加升麻生地花粉知母淡竹葉一服渇止¶
萬氏子痘養膿時大渇不止即用前加減方作大劑代¶
　湯飲之一帖而止¶
　　痘痛¶
<pb:KR3e0096_WYG_038-18b>¶
一痘半出遍身作痛乃熱毒壅滯未盡外出故也活命¶
　飲加蟬蜕而愈¶
一痘漿足而痛不已此諸痛為實也白芷陳皮甘草牛¶
　蒡連翹山查¶
一痘六七痛不已此毒未化止鬱而作痛也非虚非實¶
　不須治之俟毒從膿化其痛自止¶
　　痘痒¶
徐仲治一痘初起作痒風寒外滯也升麻葛根湯焙荆¶
<pb:KR3e0096_WYG_038-19a>¶
　芥穗熨而愈¶
一痘起脹淡白神少泄㵼口渇而痒此脾胃氣虚也補¶
　中益氣湯去歸加桂附糯米而愈¶
一痘成漿痒破是衛氣暴㵼津液不榮幸能食便潤四¶
　君子湯加芎芍橘復腫灌成痂而愈¶
一痘成漿痒破潰爛乃濕火并至也調脾渗濕而愈¶
一痘九日漿清作痒大補氣血而愈¶
一痘見七日至十三日痒塌木香散加丁桂固表裡而¶
<pb:KR3e0096_WYG_038-19b>¶
　愈¶
萬密齋治鄭氏子痘將見形作痒不能禁曰起發時作¶
　痒者逆也貫膿時作痒者逆也将靨時作痒者險也¶
　險者可治逆者不可治纔見便痒書無此症因思仲¶
　景傷寒正理論云病身痒此邪在表欲出而不得出¶
　也桂枝麻黄各半湯陽明經病皮中如蟲行者此肌¶
　肉虚也建中湯今此身痒正是痘欲出不得出與太¶
　陽症同非陽明肌肉虚也乃以各半湯去桂杏加升¶
<pb:KR3e0096_WYG_038-20a>¶
　麻葛根牛蒡一服庠止痘出甚密調治半月而安¶
屠家子出痘貫膿時請一巫誦呪噀水解厭後忽如瘙¶
　痒痘形平塌其色青白而氣腥臭曰犯房室穢氣也¶
　急令買膠棗一斤燒烟薫之痘轉紅活而痒亦止問¶
　其故老巫他徃而子代之有房事¶
胡氏女七嵗痘初發熱兩手如撚物狀曰此肝病也經¶
　云其為病也握宜平其肝以㵼青丸去大黄加甘草¶
　柴胡青皮一帖而握止欲再進一帖不聼曰凡肝病¶
<pb:KR3e0096_WYG_038-20b>¶
　者多水泡而作痒宜止之未發之前既不信七日後¶
　再議至六日盡&KR0946;破矣乃用保元湯加防風白芷一¶
　帖痒止再服著痂而安¶
施季泉治臧玉函㓜兒甫半周身熱一日即見痘耑門¶
　云樹小花多頂平脚塌根窠薄百死一生之症也五¶
　朝固辭去藥以保元湯為主擬六朝多用人參加附¶
　子疑慮間施至曰此險症且戒云必發痒異常須看¶
　守嚴密藥用凉劑與前治大别七朝大發痒作㵼一¶
<pb:KR3e0096_WYG_038-21a>¶
　日夜二十餘行或藥水或乳或湯飲俱傾注不變色¶
　咸謂必無幸矣施怡然自若因强之用參必不許乃¶
　加炒黒黄連㵼止十三朝復發痒口渇唇燥舌生白¶
　胎又加炒黄連白胎去到底不用參十九朝而别又¶
　戒曰慎防痘疔口疳疔之發也必在腦後枕骨間當¶
　以収口膏貼之禁用滲藥口疳惟君家人中¶
　白散為妙不數日發疔口生疳如其言治之輒¶
　效(廣筆記/)¶
<pb:KR3e0096_WYG_038-21b>¶
　　痘後疥癬¶
一痘感暑毒靨後頭發珠子因用香薷飲合犀角地黄¶
　湯加荆蒡服而愈¶
一痘後遍身肥瘡失於清解到瘀毒内攻而死¶
一痘後遍身生瘡忽自愈而喘脹搐搦此同倒陷論先¶
　用升發使再作後用犀角解毒湯加人參而愈亦有¶
　用百解散發為腫者¶
一痘遍身膿瘡久而肌痩潮熱此毒已外泄宜固正氣¶
<pb:KR3e0096_WYG_038-22a>¶
　為主補中益氣湯加苡芍茯防銀花石斛外治水銀¶
　膏¶
一女十七痘後膿疥逢時即發苦參四兩歸芍芎防荆¶
　芥白芷牛蒡枸杞連翹蔓荆薄蒺蒌丹胡麻首烏各¶
　一兩黄米糊丸盡劑而愈¶
一女痘順十二朝成膿疥身熱煩燥此毒擁失解也幸¶
　正不容邪以歸芍蒿蒡芷防苡銀花治愈若失於解¶
　散多有損其肢目者矣¶
<pb:KR3e0096_WYG_038-22b>¶
　　痘疔¶
徐仲光治一痘清漿結疤四肢發疔數處能食便調見¶
　其脾胃實强以内托解毒散治之潰出疔根用生肌¶
　散敷愈¶
一痘清漿結疤便泄減食疔發二十餘處因脾胃虚弱¶
　正不勝邪毒仄内攻解毒無效于十四日陷而死¶
　愚按解毒中兼補托藥未必無效¶
一痘漿足發疔數處壯熱煩渇便秘能食此有餘之毒¶
<pb:KR3e0096_WYG_038-23a>¶
　未盡以四順清凉飲治之而愈¶
萬密齋治朱大尹子痘至起發時頂後手背有二痘變¶
　黒者摸之則痛此痘疔也急取胭脂數帖水浸取汁¶
　塗之盡汁而止次日紅潤起發¶
汪氏子痘起發時有變黒者以朱公子事語之教取胭¶
　脂汁塗不聼後一身盡成黒痘而塌復出一層又塌¶
　如此者三而卒¶
汪氏子八嵗痘起發時有黒枯者此痘疔也用四聖散¶
<pb:KR3e0096_WYG_038-23b>¶
　胭脂汁調銀針撥開瘡頭塗之即轉紅活亦不蔓延¶
　數日後應收不收問之不便七日矣知其傷内燥結¶
　取猪肉爛煮和汁與食腸潤便通旋收靨　鄭氏子¶
　症同以前法治之而愈此病皮肉不活根脚不腫者¶
　死若起發有水頂平而黒内服凉血解毒加燒人矢¶
　外用胭脂塗法若便秘得之裡熱内服四物三黄湯¶
　外用膽導法若泄㵼此虚寒也用保元湯加木香桂¶
　如盡乾枯煩燥悶亂者不治¶
<pb:KR3e0096_WYG_038-24a>¶
　　痘水泡(附膿/泡)¶
萬密齋治李氏子一嵗出痘起發時都似水痘曰痘乃¶
　胎毒五臟各具一症肝為水泡肺為膿泡心為斑脾¶
　為胗腎為黒陷此乃肝臟之症喜皮肉厚堅而色蒼¶
　臘若皮薄色嬌不可治也乃以四君子湯加黄茋防¶
　風牛蒡母子同服十三日安¶
梁大尹公子出痘起發時多成膿泡曰此險症也治晚¶
　矣越二日痒作而殞¶
<pb:KR3e0096_WYG_038-24b>¶
鄭氏子九嵗出痘起發時額上兩頰皆成膿泡曰逆痘¶
　不可治也痘症自有次序初出一㸃血化為水水化¶
　為膿膿成而毒解矣如苖而秀秀而實今方苖而秀¶
　恐早發還先萎也七日後更論未及期大痒而¶
　死¶
　　痘(夾斑痘/)¶
一兒發斑身熱口燥舌乾化斑湯及小柴胡湯加黄連¶
　而愈¶
<pb:KR3e0096_WYG_038-25a>¶
一兒發斑嘔吐利下目赤口瘡黄連橘皮湯治愈¶
一兒發斑狂煩面赤咽痛梔子仁湯治愈¶
一痘後發斑紫色身熱便秘過於温補也四順清凉飲¶
　及解毒化斑之劑而愈¶
一夏月發斑咽痛升麻葛根元參甘草桔梗牛蒡子治¶
　愈¶
一發斑因於胎毒治以犀角地黄湯砭去惡血而愈¶
　有用犀角大青犀角解毒湯¶
<pb:KR3e0096_WYG_038-25b>¶
一發斑紫色煩燥便秘溺赤此毒盛也用黒收丸而愈¶
一發斑赤色腹脹便秘此内傷也調胃承氣湯下之反¶
　肢厥脉沉附子理中湯六君子湯治愈¶
一夏月發斑由於暑毒用化斑湯合香薷飲而愈¶
一夏月發斑勢盛狂煩此瘟毒也用五瘟丹黄連陳皮¶
　湯治之而愈¶
一發斑身熱頭疼咳嗽由於風熱芎蘇散葛根湯愈¶
一症出津如錦紋而間有顆粒色赤壯熱煩燥舌胎便¶
<pb:KR3e0096_WYG_038-26a>¶
　秘此斑疹並出調胃承氣湯又用白虎湯合葛根湯¶
　而愈¶
萬密齋治羅氏婦年二十七出痘遍身紅斑如蚊迹咸¶
　謂不治視其神識精明語言清亮診其六脈調匀問¶
　其飲食如常大小便調不煩不渴但遍身紅斑稠密¶
　無縫色且艶曰此夾斑痘也解去其斑則痘自見以¶
　荆防敗毒散加元參升麻作大劑一服次早斑退痘¶
　顯再一服痘起發調理半月而愈¶
<pb:KR3e0096_WYG_038-26b>¶
本邑各衙出痘先二衙一子一女長子後發熱見紅斑¶
　疑是夾斑症三四日後其斑盡収熱退身涼痘不出¶
　又四衙家出痘一子發熱亦出紅斑亦亡恙乃信人¶
　言有不出痘者或發斑或發疹或發水痘皆可折過¶
　也必在正出痘時方論以上皆徐仲光所治而言¶
　之者¶
　　痘夾疹¶
一疹後報痘不易長大乾咳連聲不續此過於發散也¶
<pb:KR3e0096_WYG_038-27a>¶
　保元湯加貝味甘桔橘紅而愈¶
一疹後出痘失於解散咽喉腫痛聲啞水嗆飲食不進¶
　倒靨而死¶
一疹後痘出三日痰咳喘急亦失於解散甘桔蒡蒿陳¶
　枳殻蟬蜕蘇子疎邪解毒清金而愈¶
一兒身熱咳𠻳疹出隠隠以藥發之而不見不沒此風¶
　寒鬱而不散此癮疹也非正疹論芎蘇散治愈¶
一兒痘出數顆而夾疹遍身圓朗紅活兩日盡沒有識¶
<pb:KR3e0096_WYG_038-27b>¶
　者曰痘沒者必悶亂煩躁此却安静且正痘宛在乃¶
　疹沒非痘伏也以劑調之而愈¶
一痘報㸃粗肥有紅盤間有細密隠隠者此水痘夾疹¶
　也内症安寧但表邪宜散葛根湯加荆防翹芷二劑¶
　而愈¶
一水痘不膿而乾枯身熱煩躁此失解同於倒陷也治¶
　以葛根湯加荆芥防風連翹牛蒡子木通蟬蜕遍身¶
　發紅㸃此餘毒散也又用荆防解毒湯而愈¶
<pb:KR3e0096_WYG_038-28a>¶
萬密齋治一女二嵗出痘遍身紅㸃大小相雜無空處¶
　此夾疹夾斑痘也以升麻葛根湯加荆防元參翹蒡¶
　淡竹葉木通一服減再服再減三服痘顯而愈¶
　　痘(夾丹/)¶
徐仲光治一痘匀朗而甚肥大淡白少神煩躁不寧因¶
　頭上素患肥瘡太甚耗洩真氣故也先用白芨膏紙¶
　封頭瘡後用保元湯而愈¶
一痘正面匀朗綻突少神身肢平塌色時因手足膿疥¶
<pb:KR3e0096_WYG_038-28b>¶
　腫痛洩氣故也恐漿雖滿不能収功用保元湯加芎¶
　蒡茋芍歸甘陳防桂术調理而愈此症雖補而不保¶
　脾則必致泄瀉而不能收功¶
一痘靨後手搯瘙痒遂發血風瘡用苦參梔翹防風獨¶
　活苡仁黄芩蜜丸服并灸風池三里二穴各五七壯¶
　愈¶
一痘出膿疥後見其疤痕黒大有似痘疔須審頭面痘¶
　顆明初起疎散涼血七八日後根窠紅黒不消亦宜¶
<pb:KR3e0096_WYG_038-29a>¶
　涼血解毒十一二日根窠淡紅宜生血補劑愈¶
一兒痘三日耳前紅腫如桃用葛根湯加荆芥防風桔¶
　梗牛蒡而愈¶
一痘匀朗紅潤左腮腫塊青紫熱甚煩躁此痘先塊後¶
　名鬼揑真惡候也急與紫金救焚散而愈此症若治¶
　遲必毒攻於心發驚竄而死¶
　　痘失血¶
徐仲光治一痘發熱時衂血宜發之升麻葛根湯加荆¶
<pb:KR3e0096_WYG_038-29b>¶
　蒡而愈¶
一痘四朝吐血痘陷淡白煩躁譫語妄言肢冷身涼此¶
　本血熱毒壅未盡即服涼藥攻伐之故今血脱毒解¶
　而虚矣宜先益氣保元湯加薑附芎歸蟬芍糯米而¶
　愈¶
一痘正起發而便血怠惰減食作渴肢冷此皆脾虚也¶
　四君子湯加升橘炮薑而愈¶
一痘八日根窠赤腫脹滿痛煩渴飲冷便下黒血此熱¶
<pb:KR3e0096_WYG_038-30a>¶
　毒内藴也犀角地黄治愈¶
一痘收靨便下紫血此脾弱而熱傷陰絡也歸芍六君¶
　子湯加炒黒荆芎又獨參湯治愈¶
一痘收靨身熱咳嗽血痰聲啞鼻衂此火刑肺金黄連¶
　解毒湯加麥冬犀角丹皮知母牛蒡而愈¶
一痘靨後咳血不已此毒鬱於肺清金開鬱解毒而愈¶
一痘靨後便下紫血此毒鬱滯下鬱金五錢牛蒡一錢¶
　毎服五分燈心湯下¶
<pb:KR3e0096_WYG_038-30b>¶
一痘後溏泄屎後下血此脾弱也小異功散加升麻地¶
　榆黄連小柴胡湯而愈¶
一痘後血淋乃熱結丁焦也柏知通地小薊根藕節歸¶
　滑甘草稍竹葉服愈¶
一女六嵗標㸃吐紫黒血甚多然而唇舌滋潤形色俱¶
　順神寧氣旺竟無恙因女之父素有血症乃遺稟非¶
　毒也故不解毒不補脾而收全症雖險而症與神自¶
　順也未可以見㸃吐血紫黒為死也¶
<pb:KR3e0096_WYG_038-31a>¶
萬密齋曰里中林霄年二十餘染痘初發熱小便血予¶
　聞之曰不可為矣或問故曰乙未春祁水桃村㘭徐¶
　氏出痘死者十八人皆小便血也霄越三月殞¶
　　痘傷食¶
萬密齋治李氏女痘膿成將靨忽腹脹且痛氣喘呻吟¶
　曰瘡既胖壯膿又飽滿其脈弦滑此非痘毒乃傷食¶
　也詢之因食雞肉糯米飯曰宜急下之或謂痘瘡首¶
　尾不可下恐虚其裡不靨也曰病不執方藥貴對症¶
<pb:KR3e0096_WYG_038-31b>¶
　有是病則有是藥下之無妨遂以原物作湯吞丁香¶
　脾積丸得利而安¶
金氏子痘成膿時忽腹脹作痛氣喘煩悶其痘光壯飽¶
　滿非毒也必曽傷食果因麵食過飽亦用前方法得¶
　利病稍定再用錢氏異功散加青皮山查一服愈¶
費建中治嚴孝亷子六嵗丙戌仲夏見痘乾紅色滯頂¶
　陷不鬆身熱如烙煩躁不寧按其腹膈愁痛口噯腐¶
　氣此毒火内伏中宫停滯也以大黄二錢青皮錢許¶
<pb:KR3e0096_WYG_038-32a>¶
　蟬退荆芥赤芍紅花地丁用山查一兩煎湯代水連¶
　二劑下宿物甚多痘頓起色焮赤前方加黄連生地¶
　漸放白成漿第熱未和前方服至十二朝始收效¶
費見中子二嵗孟夏見痘壯熱昏迷乾紅稠密然得分¶
　珠亦不脚塌至三日絶無起勢氣粗煩悶轉矢氣極¶
　臭因痘前食一苧頭圓子重以枳實山查桔梗前胡¶
　廣皮麥芽赤芍蟬退牛蒡去結屎甚多即起發紅潤¶
　後雖甚密幸獲收功¶
<pb:KR3e0096_WYG_038-32b>¶
施氏子痘始事者極其升發四日不起狂煩叫喊至啞¶
　目時上竄視其根窠尚在但稠密礬紅頂陷乾滯身¶
　反涼按其胸膈手足皆起診其右手寸闗洪滑而實¶
　此内積重而閉塞也以枳實五錢青皮前胡各三錢¶
　桔梗五分佐以荆芥蟬退用山查二兩煎湯代水連¶
　夜進兩頭汁次午又進一劑下午去宿垢極多猶有¶
　雞肉未化者將晩又行一次仍多即頓然起發神安¶
　身大熱色未轉以得通達火毒發見於外也改用涼¶
<pb:KR3e0096_WYG_038-33a>¶
　血清解色漸紅活漿漸肥膿而收效¶
　¶
　¶
　¶
　¶
　¶
　¶
　¶
<pb:KR3e0096_WYG_038-33b>¶
　¶
　¶
　¶
　¶
　¶
　¶
　¶
　續名醫類案卷三十八¶
