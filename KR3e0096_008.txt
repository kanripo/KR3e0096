# -*- mode: mandoku-view; -*-
#+TITLE: 續名醫類案
#+DATE: 2015-08-24 23:08:48.675127
#+PROPERTY: ID KR3e0096
#+PROPERTY: BASEEDITION WYG    
#+PROPERTY: JUAN 卷八
<pb:KR3e0096_WYG_008-1a>¶
欽定四庫全書¶
　續名醫類案卷八¶
　　　　　　　　　　　　　錢塘魏之琇撰¶
　　熱病¶
滕曇恭豫章南昌人也年五歲母患熱病思食寒瓜土¶
　俗所不産曇恭歴訪不得俄遇一桑門問其故曇恭¶
　具以告桑門曰我有兩𤓰分一相遺還以與母舉室¶
　警異尋訪桑門莫知所在(南史/)¶
<pb:KR3e0096_WYG_008-1b>¶
唐武宗有心熱疾百醫不効青城山刑道人以紫花梨¶
　絞汁而進帝疾遂愈後復求之苦無此梨常山忽有¶
　一株目緘實以進帝多食之觧煩躁殊效(醫說續編/)¶
張子和治常仲明之妻每遇冬寒两手熱痛曰四肢者¶
　諸陽之本也當夏時散越而不痛及乎秋冬收歛則¶
　痛(要言/不煩)以三花神祐丸大下之熱遂去¶
李東垣治節使趙君年㡬七旬病身體熱麻股膝無力¶
　飲食有汗妄喜笑善饑痰涎不利舌強難言聲嗄不¶
<pb:KR3e0096_WYG_008-2a>¶
　鳴診得左寸脈洪大而有力是邪熱客於經絡之中¶
　也两臂外有數二經灌溉通身終而復始蓋手之三¶
　陽從手表上行于頭面之間陽併於陽勢甚熾焉故¶
　邪熱妄行流散於周身而為熱麻胃熱則虫動虫動¶
　則亷泉開故涎下熱傷元氣而為痰痰涎皆隨食入¶
　胃慓悍之氣不循常度故多汗心火盛則妄喜笑脾¶
　胃熱則消穀善饑肺金衰則聲嗄不鳴仲景云微數¶
　之脈愼不可炙焦骨傷筋血難復也君奉養以膏梁¶
<pb:KR3e0096_WYG_008-2b>¶
　之味無故而加以火焫之毒熱傷經絡而為此病明¶
　矣内經云熱淫所勝治以苦寒佐以苦甘以甘㵼之¶
　以酸收之當以黄柏知母之苦寒為君以㵼火邪壯¶
　筋骨腎欲堅急食苦以堅之黄耆生甘草之甘寒㵼¶
　熱實表(據此耆草/可云甘寒)五味子味酸止汗補肺氣之不足¶
　以為臣炙甘草當歸之甘辛和血潤燥升麻柴胡之¶
　苦平行少陽陽明二經自地升天以苦發之者也以¶
　為佐㕮咀同煎清汁服之更繆刺四股以㵼諸陽之¶
<pb:KR3e0096_WYG_008-3a>¶
　本使十二經相接而㵼火邪不旬日良愈遂名其方¶
　曰清神補氣湯(試効方/)¶
張子和曰余向日從軍於江洭上一舟子病余診之乃¶
　五實也余自㓜讀醫經嘗記此五實之症竟未之遇¶
　也既見之人竊私料之此不可以常法治乃大作劑¶
　而下之殊不動搖計竭智窮無如之何忽憶桃花萼¶
　丸頓下七八十丸連㵼二百餘行與前藥相兼而下¶
　其人昏困數日方已蓋大疾已去自然臥憇不如此¶
<pb:KR3e0096_WYG_008-3b>¶
　則病氣無由衰也徐以調和胃氣之藥饘粥日加自¶
　爾平復也(五實者脈盛皮熱腹/脹前後不通瞀悶也)¶
蔣仲芳治蕭氏婦年二十餘素虚弱患熱病將一月一¶
　夕忽瀝生薑燈心湯灌之下咽少頃微動細察之腹¶
　痛甚問其大便云二十日不食亦不行矣以大黄一¶
　两芒硝五錢桃仁當歸各三錢與之衆駭曰素有弱¶
　症且病久何能堪此曰更有法在強與之遂去黒物¶
　半桶即用人參五錢煎湯補之蓋因素弱急下後不¶
<pb:KR3e0096_WYG_008-4a>¶
　得不峻補也調理月餘而愈今連生三子此諸醫因¶
　其虚而不治其實之悞也¶
樞宻副使耶律斜軫妻有沈疴易数醫不能治耶律敵¶
　魯視之曰心有畜熱非藥石所及當以意療因其聵¶
　聒之使狂用泄其毒則可於是令大撃鉦鼓於前翌¶
　日果狂呌呼怒罵力亟而止遂愈(遼史見説儲/)¶
上洋劉公逺至洞庭山治病病者已氣絶劉曰無恐當¶
　即活也但某今夜必欲觀劇又所演必劇武者從之¶
<pb:KR3e0096_WYG_008-4b>¶
　遂令以氊褥裹病人置場上已而鉦鼔喧沸則病者¶
　欠伸復甦矣(張氏巵言觀其治法與前/案頗同則為病亦必仿彿)¶
萬密齋治胡應龍五月患熱病治半月未愈脈弦數鼻¶
　衂三四日一作左脇痛不能側臥先以炒山巵一個¶
　婦人髮同燒存性吹入鼻中而衂止再以當歸龍薈¶
　丸方作湯一劑而脇痛止再診其脈弦去而浮數日¶
　當以汗觧蓋衞氣不共營氣諧和者當用桂枝湯以¶
　治其陽今乃營氣不共衛氣諧和則當用黄連解毒湯¶
<pb:KR3e0096_WYG_008-5a>¶
　合白虎以治其陰使營衞和則得汗而愈也乃以二¶
　湯合煎飲之先告之曰當戰汗勿驚也連進二劑果¶
　汗而愈¶
胡龍嘉六月病熱身壯熱自汗出大渇喜裹體診其脈¶
　弦大而虚萬為制一方小柴胡内摘柴胡人參白虎¶
　湯内摘知母甘草巵子䜴湯内摘淡豆䜴共五味淡¶
　竹葉煎名三合湯一劑而愈¶
繆仲淳治辛衡陽銓部熱病病在陽明頭痛壯熱渇甚¶
<pb:KR3e0096_WYG_008-5b>¶
　且嘔鼻亁燥不能眠診其脈洪大而實仲淳故問醫¶
　師曰陽明症也曰然問投何藥曰葛根湯仲淳曰非¶
　也曰葛根湯非陽明經藥乎曰陽明之藥表劑有二¶
　一為葛根一為白虎不嘔吐而觧表用葛根湯今吐¶
　甚是陽明之氣逆升也葛根升散故用之不宜宜白¶
　虎湯加麥冬竹葉名竹葉石膏湯石膏辛能觧饑鎭¶
　墜能下胃家痰熱肌觧熱散則不嘔而煩燥壯熱皆¶
　觧矣遂用大劑與之且戒其仲君曰虜荆非六十萬¶
<pb:KR3e0096_WYG_008-6a>¶
　人不可李信二十萬則奔還矣又囑曰子時投藥五¶
　鼔瘥天明投藥朝餐瘥已而果然或謂嘔甚不用半¶
　夏何也仲淳曰半夏有三禁渇家汗家血家是也病¶
　人渇甚而嘔是陽明熱邪熾盛刼去津液故渇邪火¶
　上升故嘔半夏辛苦温而燥且有毒定非所宜又疑¶
　其不用甘草口嘔家忌甘仲景法也¶
龔子才治一婦人夏間病熱初用平調氣血兼清熱和¶
　觧之劑二三服不應熱愈甚舌上焦黒膈間有火𠻳¶
<pb:KR3e0096_WYG_008-6b>¶
　水不嚥診之两手皆虚微而右手微甚六七日内譫¶
　語撮空循衣摸牀惡症俱見後用四物湯加黄蓍人¶
　參白术陳皮麥冬知母熟附子服之一二時汗出熱¶
　退次日復熱再服仍退又次日復發知其虚劇也遂¶
　連進十服皆加附子而安¶
喻嘉言治王玉原昔年感症治之不善一身津液盡為¶
　邪熱所鑠究竟十餘年熱未盡去右耳之竅常閉今¶
　夏復病感纒綿五十多日面足浮腫臥寐不寧耳間¶
<pb:KR3e0096_WYG_008-7a>¶
　氣徃外觸蓋新熱與舊熱相合狼狽為患是以難于¶
　去體醫者不察其情治之茫不中竅延至秋深金寒¶
　水令病方自退然淺者可退深者末由遽退也喻曰¶
　面足浮腫者肺金之氣為熱所壅失其清肅下行之¶
　權也(靣腫可云足腫則未確/終是陰虚血不配氣耳)臥寢不寧者胃中之津¶
　液枯亁不能内榮其魂魄也(語殊牽強亦由陰虚/肝火浮入胞絡也)耳¶
　間大氣撞出者久閉之竅氣來不覺今病體虚羸中¶
　無阻隔氣逆上冲始知之也(縂不外陰/虚二字)外病雖愈而¶
<pb:KR3e0096_WYG_008-7b>¶
　飲食藥餌之内調者尚居其半特挈二事大意為凢¶
　病感之邪熱未退於此而補虚則熱不可除於此而¶
　清熱則虚不能任即一半補一半熱終屬糢糊不得¶
　要領然舍補虚清外熱更無别法當細審之補虚有¶
　二法一補脾一補胃如瘧痢後飲食不能運化宜補¶
　其脾如傷寒後胃中津液久耗新者未生宜補其胃¶
　如傷有霄壤之殊也清熱亦有二法初病時之熱為¶
　實熱宜用苦寒藥清之大病後也熱為虚熱宜用甘¶
<pb:KR3e0096_WYG_008-8a>¶
　寒藥清之(此說極/透徹)二者亦霄壤之殊也人身天眞之¶
　氣全在胃口津液不足即是虚生津液即是補虚故¶
　以生津之藥合甘寒㵼熱之藥而治感之虚熱如麥¶
　冬生地丹皮人參梨汁竹瀝之屬皆為合法仲景每¶
　用天水散以清虚熱正取滑石甘草一甘一寒之義¶
　也設誤投參蓍苓术補脾之藥為補寧不併邪熱而¶
　補之乎至於飲食之補但取其氣不取其味如五穀¶
　之氣以養之五菜之氣以充之毎食之間便覺津津¶
<pb:KR3e0096_WYG_008-8b>¶
　汗透將身中藴畜之邪熱以漸運出於毛孔何其快¶
　哉人皆不知此理急於用肥甘之味以補之目下雖¶
　精采健旺可喜不思油膩阻滯經絡邪熱不能外出¶
　久之充養完固愈無出期矣前哲有鑑於止寧食淡¶
　茹蔬使體暫虚而熱易出乃為貴耳前醫藥中以浮¶
　腫屬脾用苓术為治以不寐責心用棗仁茯神為治¶
　致餘熱糾纒不已縂由補虚清熱之㫖未明故詳及¶
　之¶
<pb:KR3e0096_WYG_008-9a>¶
　　璛按寓意草中多有發前人所未發處至於支離¶
　　牽強處亦復不少如此案謂感冒後以甘寒清熱¶
　　最為肎綮然以補脾補胃立論便爾糢糊但當云¶
　　氣虚者冝補氣血者宜補血凢瘧痢後飲食不運¶
　　多氣虚宜氣分藥如參耆苓术之類凢感症後津¶
　　液不充多血虚宜地冬梨竹之屬以感症多餘熱¶
　　未清也何等明快然猶未免於偏常見痢以下多¶
　　而亾隂瘧以汗多而耗液飲食難運多由相火盛¶
<pb:KR3e0096_WYG_008-9b>¶
　　而真氣衰非大劑二冬二地投之多見其纒綿不¶
　　已也至其論面足浮腫卧寐不寧尤屬隔靴搔痒¶
陸養愚治凌比部藻泉暑月榮歸煩勞過度夜間頭痛¶
　如破内熱如火不寐汗多小水短赤舌上黄胎右脇¶
　脹痛有謂頭痛身&KR0623;冝散者有謂煩勞之後冝補者¶
　診之見其身&KR0623;喘語言間氣乏不足以息脈浮数按¶
　之不甚有力曰此&KR0623;傷元氣也乃以河間桂苓甘露¶
　飲加人參一錢服之片時汗止&KR0623;減喘定能言再與¶
<pb:KR3e0096_WYG_008-10a>¶
　一劑昏倦思睡次早脈浮按已平沉按弦而有力此¶
　浮熱已除内熱未盡故脇腹尚微痛也與當歸龍薈¶
　丸一錢五分空腹服之而後進粥至下午便通而色¶
　黒痛即減後以參麥散調理而安¶
陸肖愚治史洞庭室四月間患頭痛發熱脈洪數見於¶
　氣口用清觧藥二劑大約柴葛巵苓之類一醫謂頭¶
　痛身熱乃太陽症而遽用柴葛不引邪入陽明少陽¶
　乎汗未得而遽用巵苓寒涼之品表邪何由而觧不¶
<pb:KR3e0096_WYG_008-10b>¶
　將傳裏乎(以正傷寒論/未嘗不是)用大清龍湯二劑病家止服¶
　一劑夜間遍身如煆口渇咽亁已有譫語矣明日又¶
　以非傷寒乃痛風也(觀前說其人亦頗閲書而臨症/則鹵莽不堪迨福薄而氣浮&KR0952;)¶
　(抑識淺而/意易移歟)用羌獨活首烏牛膝等二劑乃登高而歌¶
　棄衣而走罵詈不避親疎再求診乃令數婦人縶之¶
　謂洞庭曰此陽症也擾之益劇當以言寛諭之果如¶
　言而止因先用糖水法灌之勢便緩隨以白虎加元¶
　明粉苓連蔞仁犀角數劑而罵詈止時或妄言知大¶
<pb:KR3e0096_WYG_008-11a>¶
　便久不去也以潤字丸三錢投之夜出燥矢約二十¶
　枚然譫語猶未全止仍進前湯又以丸藥二錢投之¶
　出燥矢數枚糖便少許又三日方思粥飯以清氣養¶
　榮湯調理之¶
吕東莊治呉華厓館僮夏月隨後湖上感熱症下痢膿¶
　血身如燔炭(因是熱症否則下/痢身熱為不治矣)曰此陽明病也不當¶
　作痢治視其舌必黒而燥夜必譫語果如所言診之¶
　則脈已散亂忽有忽無壯類蝦游不可治也吳強之¶
<pb:KR3e0096_WYG_008-11b>¶
　不得已用熟地一两生地麥冬當歸白&KR0410;甘草枸杞¶
　佐之戒之曰汗至乃活夜來熱不減譫語益狂悖血¶
　痢不下耳服藥後見微汗少頃即止診之脈已接續¶
　分明洪數鼔指曰今生矣仍前方去生地加&KR0037;仁山¶
　藥丹皮山萸(加減無/當甚)連服六帖其家以昏熱甚每日¶
　求更方令姑忍定以活人還汝再診脈始歛而圓乃¶
　曰今當為汝去之用四順清涼飲之加熟地一两大¶
　黄五錢下黒矢數十枚諸症頓愈越二日薄暮忽復¶
<pb:KR3e0096_WYG_008-12a>¶
　狂譫發熱喘急口渇此欲囘陽作汗也與白术一两¶
　黄蓍一两亁薑三錢甘草一錢歸芍各三錢盡劑汗¶
　如注酣臥至曉病霍然已(後有發明節去以其/說在語案多有也)¶
　　琇按先補而下再補而汗治法固善然此症在初¶
　　時數劑能與天水㵼心並行定不致如許决張¶
楊乘六族弟患熱症六七日不觧口渇便秘發狂踰墻¶
　上屋赤身馳驟譫妄罵詈不避親疎覆蓋盡去不欲¶
　近衣如是者五日矣時楊以歳試自苕上歸尚未扺¶
<pb:KR3e0096_WYG_008-12b>¶
　㟁病人曰救人星至矣問是誰曰雲峰大兄囬來也¶
　頃之楊果至家人咸以為奇視之良久見其面若無¶
　神两目瞪視其言動甚壯勁有力意以胃中熱甚上¶
　乘於心心為熱胃故神昏而狂妄耳不然何口渇便¶
　秘白虎涼膈等症悉具耶及診其脈豁大無倫重按¶
　則空騐其舌黄上加黒而滋潤不燥乃知其症由陰¶
　盛於内逼陽於外雖壯勁有力乃外假熱而内眞寒¶
　也其陽氣大虧神不守舍元神飛越故先遇人于未¶
<pb:KR3e0096_WYG_008-13a>¶
　至之前遂以養榮湯加附子倍棗仁五味白芍濃煎¶
　與之一劑狂妄悉除神疲力倦熟睡週時方寤渇止¶
　食進而便通矣繼用補中益氣加白芍五味而痊¶
　　璛按傷寒門張令韶治一婦譫妄發狂以聲重且¶
　　長斷為實熱下之而愈此案亦壯勁有力斷為虚¶
　　寒補之而愈苐張案則脈伏全無為熱厥也此則¶
　　脈空豁無倫為陽越也故臨症者猶不可執一端¶
　　以為凖的也¶
<pb:KR3e0096_WYG_008-13b>¶
朱湘波母病熱症痰盛喘急煩燥口渇喉中如烟火上¶
　攻两唇焦裂足心如烙小便頻數董安于擬用十全¶
　大補煎送八味丸朱以時方盛暑又係火症不敢服¶
　招楊商之切其脈洪大而數無倫按之虚軟面色游¶
　紅舌上生刺且歛束如荔枝曰此腎虚火不歸經脈¶
　從而病反者也當舍時舍症從脈以治之方用八味¶
　飲合生脈散倍加參地附子朱見方論與董合乃出¶
　所擬方示楊楊曰天熱症熱非有灼見何敢用此無¶
<pb:KR3e0096_WYG_008-14a>¶
　庸疑也乃濃煎探冷與飲而愈¶
李氏婦年六十餘患熱症胸痛悶神昏沉氣粗便秘發¶
　散消導增甚脈之滑數重按有力面色壅熱通紅滿¶
　舌黄胎中間焦黒此食滯中宫賁門壅塞太陰之氣¶
　阻而不運陽明之氣抑而不伸欝而為火也以大劑¶
　疎肝益腎湯倍熟地與之當晩下黒矢數十塊諸症¶
　大減次日再診脈見浮洪舌上焦燥黄胎盡脫而其¶
　色反黒如炭問曰症減而色反黒何也曰向者食滯¶
<pb:KR3e0096_WYG_008-14b>¶
　便秘上下竅不通火悶不舒其燄不能上逹今以純¶
　陰之劑便得通則壅塞之火隨便泄去而餘火未盡¶
　者復炎而上行所以舌反黒耳前方加棗仁當歸山¶
　巵以滋水清肝舌黒退再以生金滋水及六君子加¶
　歸芍全愈¶
朱氏媪熱病痞悶眼赤羞明遍身瘡腫大便燥結小水¶
　痛澁聞聲則惕然而驚醫與觧毒清火導赤十餘劑¶
　火益甚不食不眠脈之浮分鼔指沉則緩大两闗洪¶
<pb:KR3e0096_WYG_008-15a>¶
　軟而遲知其外症悉假火也與參附養榮湯不敢服¶
　楊曰此症本為憂慮所傷致三陰虧損又為寒涼所¶
　迫致虚火游行冲於上則两目赤澁流於下則二便¶
　艱難乘於外則遍身瘡腫塞於中則胸膈痞悶故其¶
　摽則似實熱其本則甚虚寒也若果係實熱何以聞¶
　響則驚寒涼頻進而反甚也藥下咽即卧至五更大¶
　叫餓甚自寅及已連進粥三次大便潤而小水長諸¶
　症悉退原方去附子十餘劑全瘳¶
<pb:KR3e0096_WYG_008-15b>¶
張飛疇治一婦寡居五月間忽壯熱多汗煩渇耳䏊脇¶
　痛醫用柴葛桂枝等劑其熱彌甚汗出不止胸滿昏¶
　沉時時噫氣診之右脈數大左脈少神舌胎微黒此¶
　伏氣自少陽發出故耳聾脇痛法當用白虎清觧反¶
　行發表升越其邪是以熱渇轉甚汗出多故在左脈¶
　無神胃液耗故昏悶胸滿其噫氣者平素多欝之故¶
　今元氣已虚伏邪未觧與涼膈去硝黄易瓜蔞根丹¶
　皮竹葉一服熱減得睡但汗不止倦難轉側或時欲¶
<pb:KR3e0096_WYG_008-16a>¶
　嘔此虚也以生脈加棗仁茯神白芍扶元歛陰兼進飲¶
　粥以扶胃氣渇止汗歛而脈轉虚微欲絶此正氣得¶
　補而虚火漸息之眞脈也復與四君歸地而痊¶
柴嶼青治陳勾山輿人梁大發疹身熱譫語口渇遺尿¶
　服藥增劇求治兩脈沉伏意其診尚未透擬用消毒¶
　飲子不信勢已瀕危復求診脈尚如故探其舌燥烈¶
　生刺且靣垢唇焦始信為伏暑(即伏氣也發於陽/明故現以上諸症)實¶
　熱之症急投白虎湯二劑病解而脈始洪矣故臨症¶
<pb:KR3e0096_WYG_008-16b>¶
　者脈既難憑猶當察其舌也¶
王莭齋常治一僕人病熱口渇唇亁譫語診其脈細而¶
　遲用四君子湯加黄耆當歸白芍熱附子進一服熱¶
　愈甚狂言狂走或曰附子差矣診其脈如舊仍增附¶
　子進一大服遂汗出而熱退脈還四至矣¶
一婦人亦夏間病熱初用平調氣血兼清熱和觧之劑¶
　服二三服不應熱愈甚舌以焦黒膈間有火𠻳水不¶
　嚥診其脈两手皆虚微而右手微甚六七日内譫語¶
<pb:KR3e0096_WYG_008-17a>¶
　撮空循衣摸牀惡症俱見後用四物湯加黄蓍人參¶
　白术陳皮麥冬知母熟附子服之一二時汗出而熱¶
　退次日復熱再服仍退又次日復發知其虚極也遂¶
　連進十服皆加附子而安¶
陳三農治一人身大熱两目出火口舌亁燥手足欲以¶
　水浸不避親疎脈豁大服黄連觧毒湯益甚此心之¶
　脾胃而心氣耗散故耳遂用炒黒亁薑一两人參三¶
　錢白术一錢不用甘草者恐生者㵼心氣炙者緩中¶
<pb:KR3e0096_WYG_008-17b>¶
　致脾胃中火邪不得發散也三味煎服不逾時引被¶
　自蓋戰汗出而愈夫亁薑微炒温中炒黒涼腎止㵼¶
張玉路治童姓者伏氣發於盛暑診時大發躁擾脈皆¶
　洪盛而躁其婦云大渇索水二日不敢與飲故發狂¶
　亂因令速與連進二盞稍寧少頃復索又與一大盞¶
　放盞通身大汗安睡熱除不煩湯藥而愈同時有西¶
　客二人亦患此症皆與水而安¶
薛立齋治一男子盛暑發熱胸背皆疼痛飲湯自汗用¶
<pb:KR3e0096_WYG_008-18a>¶
　發表之藥憒譫語大便不實吐痰甚多用十全大補¶
　一劑頓退又用補中氣加炮薑二劑而愈¶
王肯堂治余雲衢太史形氣充壯飲啖兼人辛卯¶
　夏六月患熱病肢體不甚熱而間揚手擲足如¶
　躁擾狀昏憒不知人事時發一二語不了了而¶
　非譫語也脈微細如欲絶有謂是隂症宜温者¶
　有謂當下者時座師陸葵曰先生與曽植齋馮¶
　琢庵二太史皆取决于王王謂是陽病見隂脈¶
<pb:KR3e0096_WYG_008-18b>¶
　法在不治然素稟如此又值酷暑外熾酒炙肉¶
　炙宜狂熱如焚不大便七日矣姑以大柴胡湯¶
　下之時用熟大黄二錢而太醫王雷菴力争以¶
　為太少不若用大承氣王曰如此脈症豈宜峻¶
　下待大柴胡不應而後用調胃承氣再不應後¶
　用小承氣以及大承氣未晚也服藥大便即行¶
　脈已出手足温矣乃謂雷菴日設用大承氣寜¶
　免噬臍之悔哉繼以黄連解毒湯數劑而平七月初遂¶
<pb:KR3e0096_WYG_008-19a>¶
　與陸先生同典試南京不復發矣明年王請告歸里¶
　偶得劉河間傷寒直格論讀之中有云畜熱内甚脈¶
　須疾數以其極熱畜甚而脈道不利反致脈沈細欲¶
　絶俗未明造化之理反謂傳為寒極陰毒者或始得之¶
　陽熱暴甚而便有此症候者或两感熱甚者通宜觧¶
　毒加大承氣湯下之下後熱少退而未愈者黄連觧¶
　毒湯調之或微熱未除者涼膈散調之或失下熱極¶
　以致身泠脈微而昏冐將死者若急下之則殘陰暴¶
<pb:KR3e0096_WYG_008-19b>¶
　絶而死蓋陽氣後竭而然也不下亦死宜涼膈散或¶
　黄連觧毒湯養陰退陽積熱漸以宣散則心胸再暖¶
　脈漸以生然後撫卷而歎曰古人先得我心矣余太¶
　史所患正失下熱極以致身冷脈微而昏冐欲絶也¶
　下與不下大下與微下死生在吁吸間不容髮鳴呼¶
　可不愼哉宜表而出之以為世鑒¶
馬元儀治馮太史因客邸無聊挾妓為樂値内虚之際¶
　又苦暑熱因而晝夜發熱煩渇引飲焦躁不寧脈之¶
<pb:KR3e0096_WYG_008-20a>¶
　細數而急尺帶弦神氣不清此房勞過度眞陰受虧¶
　陽徃乘之也且煩渇身熱神昏火邪内擾外淫已極¶
　當此盛夏火炎土燥埀絶之陰其足以供燔灼者㡬¶
　何若不急救其陰大事去矣用生首烏二两為君以¶
　救肝腎之陰佐以黄連知母柴胡黄芩枳殻半麴橘¶
　紅杏仁熱化痰之品一劑而神氣清再劑而大便觧¶
　熱觧大半再以人參製首烏鱉甲丹皮白芍甘草調¶
　和陰陽之劑而退熱又以人參逍遥散而安¶
<pb:KR3e0096_WYG_008-20b>¶
張意田治角江焦姓人七月間患壯熱舌赤少腹滿悶¶
　小便自利目赤發狂已三十餘日初服觧散繼則攻¶
　下俱得微石而病終不觧診之脈至沈微重按疾急¶
　夫表症仍在脈反沉微者邪䧟入於陰也重按急疾¶
　者陰不勝其陽則脈流薄疾并乃狂矣此隨經瘀血¶
　結於少陽也宜服抵當湯乃自為製蝱虫水蛭加桃¶
　仁大黄煎服服後下血無算隨用熟地一味搗爛煎¶
　汁時時飲之以救陰液候其通暢即用人參附子炙¶
<pb:KR3e0096_WYG_008-21a>¶
　草漸漸服之以固眞元共服熟地二觔人參半觔附¶
　子四两漸得平復¶
施笠澤治孝亷唐後坡長公病寒熱面赤頭齒大痛診¶
　之脈洪而數此熱病也當用白虎湯每劑石膏一两¶
　一劑而頭及齒痛俱已寒熱亦除但脈尚摶指曰須¶
　仍前再進一劑不然两日後定發癍矣乃疑而謀之¶
　耑科曰是何斗胆也石藥豈堪重劑乎置不服半月¶
　後復求治云两日後果發癍癍十日不觧觧後身猶¶
<pb:KR3e0096_WYG_008-21b>¶
　灼熱曰曲突徙薪其有功乎投柴苓芍藥湯一劑而¶
　熱退後用參术調理而痊¶
友人章深之病心經熱口燥唇亁百藥不効有教以犀¶
　角磨服者如其言飲两碗許症頓愈(遊宦紀聞/宋張世南)¶
&KR0466;表姪年二十餘丙子患熱症初愈醫即與四君亁薑¶
　巴㦸諸氣分温補藥久之益覺憔痩壯若顚狂當食¶
　而怒則囓盞折筋不可遏抑所服丸藥則人參養榮¶
　也沈綿年許其母問予予曰此餘熱未清遽投温補¶
<pb:KR3e0096_WYG_008-22a>¶
　所致與甘露飲方令服十餘劑遂痊甲申夏復患熱¶
　症嘔惡不眠至七日擬用白虎湯以先日服犀角地¶
　黄而吐疑為寒不敢服延一盧醫至診其脈伏按其¶
　腹痛謂此疝症非外感也脈已全無危險甚矣姑與¶
　囘陽得脈復乃佳所用胡盧巴吳茱萸肉桂亁薑木¶
　香小茴香丁香青皮橘核等約重三兩餘令急煎服¶
　蓋是日夜半當戰汗故脈伏而厥痛彼不審以為寒¶
　症也乃用此方黄昏服下即躁擾煩渇揚手擲足譫¶
<pb:KR3e0096_WYG_008-22b>¶
　語無倫汗竟不出蓋陰液為躁熱所刼不能蒸發矣¶
　侵晨再亟診脈已出且洪數而目大眥及年夀間皆¶
　迸出血珠鼻煤唇焦舌漸黒小便絶無令以鮮地黄¶
　四两搗汁一茶盃與之飲下即熟睡片時醒仍躁擾¶
　再與白虎湯加鮮地黄二两煎服熱漸退神漸清次¶
　日漸進粥二白睛赤如鳩目繼而口鼻大發瘡痬改¶
　與大劑甘露飲二十餘日始便黒糞甚夥猶時時煩¶
　擾服前方至五十餘日忽大汗自頂至足極臭自是¶
<pb:KR3e0096_WYG_008-23a>¶
　全瘳¶
　　燥¶
張子和治陽夏胡家婦手足風裂其两目昏漫張曰厥¶
　陰所致至為璺又曰鳴紊啟折皆風之用風屬木木¶
　欝者達之達為吐也先令涌之繼以調胃承氣湯加¶
　當歸洗之立效¶
喻嘉言治葉茂卿子出痘未大成漿其殻甚薄两月後¶
　尚有著肉不脫者一夕腹痛大叫而絶令取梨汁入¶
<pb:KR3e0096_WYG_008-23b>¶
　温湯灌之少甦頃復痛絶灌之又甦遂以黄苓二两¶
　煎湯和梨汁與服痛止令製膏子藥頻服不聽其後¶
　忽肚大無倫一夕痛叫小腸突出臍外五寸交組各¶
　二寸半如竹節壺頂狀莖物絞摺長八九寸明亮如¶
　燈籠此實未經聞見以阿膠黄苓二味日進十餘劑¶
　三日後始得小水五日後水道清利臍收腫縮而愈¶
　門人駭問荅曰夫人一身之氣全闗於肺肺清則氣¶
　行肺濁則氣壅肺主皮毛痘不成漿肺熱而津不行¶
<pb:KR3e0096_WYG_008-24a>¶
　也殻著於肉名曰甲錯甲錯者多生肺癰癰者壅也¶
　豈非肺氣壅而然歟腹痛呌絶者壅之甚也壅甚則¶
　并水道亦閉是以其氣横行于臍中而小腸且為突¶
　出至于外腎弛長尤其剰事耳用黄芩阿膠清肺之¶
　熱潤肺之燥治其源也氣行而壅自通源清而流自¶
　清矣縁病已極中之極惟單多用可以下行取効故¶
　立方甚平而奏功甚捷耳試以格物之學為子廣之¶
　凢禽畜之類有肺者有尿無肺者無尿故水道不利¶
<pb:KR3e0096_WYG_008-24b>¶
　而成腫滿以清肺為急(肺主通調水道又水/出高原故謂之化源)此義前¶
　人闈發不到後之以五苓五皮八正等方治水者總¶
　之未悟此㫖至於車水放塘種種刼奪膀胱之劑則¶
　殺人之事矣可不審哉¶
趙我完次子秋月肺氣不能下行两足腫潰而小水全¶
　無(肺氣敗者/多此二症)臍中之痛不可名狀以手揉左則攻於¶
　右揉右則痛攻於左當臍揉熨則滿臍俱痛叫喊不¶
　絶利水之藥服數十劑不効用敷臍法及單服琥珀¶
<pb:KR3e0096_WYG_008-25a>¶
　末两亦不效診時彌留已極無可救藥矣傷哉¶
吕東莊治徽人江仲連冐寒發熱(火為寒/邪所欝)两頷&KR0008;腫如¶
　升子大(狀類雷頭風/俗名猪頭風)臂膊磊塊無數不食不便狂燥¶
　發渇診其脈浮數無序醫作傷寒發毒治吕曰誤矣¶
　此燥逐風生也用大劑疎肝益腎湯熟地加至二两¶
　五劑而腫退便觧十劑而熱除進食再用補中益氣¶
　湯加麥冬五味而痊¶
陸肖愚治李安吾姪年十三大腸燥結不時脫肛鼻中¶
<pb:KR3e0096_WYG_008-25b>¶
　結塊不時出血平日喜讀書病由辛苦而得每勞則¶
　發久治不效診之骨痩如柴面紅身熱其脈細數曰¶
　此天稟燥火之症若破身後則成勞怯矣急宜治之¶
　戒厚味節誦讀庶可療也用天麥冬各一觔生地半¶
　觔人參四两即加減三才膏也服一料其發甚稀至¶
　三料將一年全愈¶
萬密齋治一女子年十四歳病驚風後右手大指次指¶
　屈而不能伸或用羌活防風天麻全蝎僵蠶蟬蛻諸¶
<pb:KR3e0096_WYG_008-26a>¶
　風藥治之病益甚曰手足不隨血虚也伸而不能屈¶
　者筋弛長也屈而不能伸者筋短縮也皆血虚不能¶
　養筋之症也手大指者太陰肺經之所主也次指者¶
　陽明大腸之所主皆屬燥金此血燥之病也一切風¶
　藥助風生燥致血轉虚而病轉盛用黄蓍人參天麥¶
　門冬生熟地黄當歸各等分官桂減半為引經横行¶
　手指之端共為末蜜丸芡寔大每一丸食後湯化下¶
馬元儀治周君開病經一月口燥咽亁胸滿不能飲食¶
<pb:KR3e0096_WYG_008-26b>¶
　二便俱閉診其脈虚而且澁此少陰客熱腎經虚燥¶
　也腎開竅于二陰腎陰既虧竅不滑澤所以二便俱¶
　閉少陰之脈循喉嚨挾舌本腎熱則經絡亦熱所以¶
　口燥咽亁腎者胃之闗也闗門不利胃氣亦阻之阻¶
　所以胸滿不能飲食當用仲景猪膚湯治之夫猪水¶
　畜也其氣充入腎膚味甘寒能觧少陰客熱故以為¶
　君加白密以潤燥除煩白粉以補虚益氣二劑熱去¶
　燥除便調食進而愈¶
<pb:KR3e0096_WYG_008-27a>¶
薛立齋治周上舍脾胃虚服養胃湯枳术丸初有效而¶
　久反虚口舌生瘡勞則愈盛服敗毒藥則嘔吐此中¶
　氣虚寒也以理中湯治之少愈更以補中益氣湯加¶
　半夏茯苓月餘而平夫養胃湯香燥之藥也若飲食¶
　停滯或寒滯中州服則燥開胃氣宿滯消化少為近¶
　理使久服則津液愈噪胃氣愈虚况胃氣本虚而用¶
　之豈不反甚其病哉¶
一男子两掌每至秋皮厚皴裂起白屑内熱體倦此肝¶
<pb:KR3e0096_WYG_008-27b>¶
　脾血燥故秋金用事之時而作用加味逍遥散加川¶
　芎熱地三十餘劑而愈再用六味丸加五味麥冬服¶
　之半載後手足指縫臂腿腕皮厚色白搔之則木久¶
　服前藥方愈¶
一婦人素晡熱月經不調先手心赤痒至秋两掌皮厚¶
　皴裂時起白皮此皆肝脾血燥用加味逍遙散加荆¶
　芥釣藤鉤川芎熟地五十餘劑又用歸脾湯二十餘¶
　劑乃服六味丸而不再發¶
<pb:KR3e0096_WYG_008-28a>¶
蔣仲芳治表弟婦韓貞女㓜年守節勤孝清苦茹素誦¶
　經以故氣血素少而色不榮乙巳春忽冐風寒胸腹¶
　䐜脹入夏則胸脇刺痛背如負石百治無效至秋末¶
　冬初則覺腸細如綫粒米入胃左盤右旋其行如飛¶
　窄澁異常痛苦難伏遇節氣則病劇診之右脈疾左¶
　脈濇曰疾者氣燥澁者血虚血虚則津液亁而腸胃¶
　收小宜其窄澁也氣燥則其行速速則米粒不安宜¶
　其如飛也遂用當歸五錢酒炒白芍二錢川芎一錢¶
<pb:KR3e0096_WYG_008-28b>¶
　以補血為君惟其緊寛以七分服皮惟其澁利以一錢¶
　滑石惟其亁潤以二錢蘇子惟其疾緩以二分甘草¶
　四劑后諸病漸減至五六十劑榮氣始通膏子丸藥¶
　調養年餘方有起色¶
　　火¶
楊思蘭治一婦人患渾身倦怠呵欠口亁飲冷一月不¶
　食強之數粒而已有以血虚治之者有以氣弱治之¶
　者有知為火而不知火之原者用藥雜亂愈治愈病¶
<pb:KR3e0096_WYG_008-29a>¶
　自夏至冬覺微瘥次年夏諸病復作甚於前肌消骨¶
　露診得三焦脈洪大侵上脾肺二脈沉細餘皆和平¶
　曰此肺火病也以巵子湯飲之進二服即知饑者喜¶
　食旬日氣體充實如常後因久病不孕衆皆以為血¶
　虚而用參蓍為君大補之劑胸膈飽脹飲食頓減至¶
　三月經始通下黒穢不堪或行或止不得通利治以¶
　順氣養榮十數劑一月内即有孕夫火與元氣不两¶
　立倦怠者火耗其精神也呵欠者火欝而不伸也口¶
<pb:KR3e0096_WYG_008-29b>¶
　亁飲冷者火熾於土也飲食不進者火格於中也肌¶
　消骨露者火氣消爍也至經水過期而多其色紅紫¶
　肝脈有力乃氣滯血實也非順氣調經清火氣血何¶
　由而平妊娠何由而得哉¶
孫文垣治從孫君錫頭痛胸背脹飲食下膈即吐(諸逆/衝上)¶
　(皆屬/于火)咳嗽不住口痰濁如膿大便燥結脈之右寸獨¶
　洪大(皆金受火/尅之候)以二陳湯加竹茹滑石石膏黄連麥¶
　冬連進四劑夜與益元散兼服(益元能清六府之火/然不宜與大便燥結)¶
<pb:KR3e0096_WYG_008-30a>¶
　(之/人)咳嗽俱止惟痰濁如膿色且腥氣觸人此將作肺¶
　癰改用丹皮麥冬山巵甘草貝母枳殻桑白皮紫菀¶
　知母當歸生地桔梗服四劑全愈¶
楊思蘭治一士人素耽詩文夜分忘寢勞神過度忽身¶
　熱煩渇自汗惡寒四肢微冷飲食少減初以為外感¶
　先發散次和觧不應又用補中益氣湯加參二錢踰¶
　月諸症仍前一日午後發熱忽耳聾不知人恍愡譫語¶
　或謂少陽症也宜小柴胡和之易診之六脈皆洪大¶
<pb:KR3e0096_WYG_008-30b>¶
　無力曰非少陽症乃勞神過度虚火症也不信遂以¶
　小柴胡去半夏加花粉知母楊謂服此必熱愈甚當¶
　有如狂症作已而胸如火炙刀刺發狂欲走飲冷水¶
　一盞始定復求治以人乳並人參湯與之當日進四¶
　服濃睡四五時病减半次日又進四服六脈歸經沉¶
　細有力終夜安寢諸症悉除或曰是症人謂傷寒今¶
　作虚火何也曰傷寒自表達裏六日傳遍經絡復傳¶
　至二十一日外雖有餘症亦從雜病論今病已二月¶
<pb:KR3e0096_WYG_008-31a>¶
　豈可以傷寒論乎况少陽之脈弦長有力今浮洪滿¶
　指而無力豈少陽脈耶蓋平日勞神過分心血久虧¶
　肝脾亦損陽氣獨盛氣即火也經云壯火食氣火與¶
　元氣不两立于是水涸火勝之病作矣傷寒云乎哉¶
　夫小柴胡乃治少陽實症今陰虚病而以此㵼之則¶
　元氣愈虧陰火愈熾故知其當發狂也又補中益氣¶
　湯補陽者也陰虚而補陽陽愈盛而陰愈虚所以不¶
　効今用人乳者以眞血補眞水又以人參𨗳引散於¶
<pb:KR3e0096_WYG_008-31b>¶
　諸症以濟其火與他藥不同故見效猶速也¶
龔子才治管藩相夫人每至夜半不睡口亁煩渇吐黏¶
　痰必欲茶水𠻳口舌上赤黒皮厚胸痞嘈囃飲食少¶
　思脈之两寸洪數两尺空虚右氣口盛此上盛下虚¶
　血虚氣欝而有火也以四物湯加生地黄連麥冬知¶
　母貝母花粉元參巵子桔梗枳實青皮甘草數臍奏¶
　功又以六味丸加生地麥冬知母元參花粉貝母五¶
　味黄連一料全安¶
<pb:KR3e0096_WYG_008-32a>¶
陳三農治一士人素好滋補之劑久之致口舌亁燥腦¶
　後作痛神思不爽飲食減少食肉則㵼六脈實大作¶
　實火治以知柏連巵赤芍甘草一劑而胸次爽豁痛¶
　㵼俱止再劑飲食倍加精神頓長諸症悉愈書此以¶
　為無病好補之戒¶
陸養愚治董龍山妾每小腹氣上衝則熱壅頭面臥不¶
　能寐身戰慓日中發熱無常至四鼔五鼔其熱更甚¶
　熱時腹中有塊升起經期叅前而淋漓數日飲食過¶
<pb:KR3e0096_WYG_008-32b>¶
　於平時而肌肉消瘐或作陰虚發熱治之數月不效¶
　脈之數而弦左闗尺為甚曰此肝胆病也胆主决斷¶
　謀慮不决則木氣欝而成火故於少陽初動之時其¶
　熱更甚也因胆之氣既欝而成火則肝之血亦滯而¶
　成瘕瘕非血不聚非火不升今塊之上升熱之上壅¶
　即經所謂諸逆衝上皆屬於火也苐初病止在無形¶
　之氣但調其氣而火自息今兼在有形之血必先去¶
　瘀令有形消而後無可調也適在經行之際乃以女¶
<pb:KR3e0096_WYG_008-33a>¶
　金丹連服去瘀塊甚多後以達氣養榮湯盡其舊以¶
　生其新數劑諸症漸愈再用梹榔加人參數劑而肌¶
　肉漸長矣¶
張玉路治張太史虚火症脈之右闗氣口獨顯弦象右¶
　尺微數餘皆微細搏指蓋陰火内伏也縁勞心太過¶
　精氣滑脫加以怵惕恐懼怔忡驚悸醫唆用人參桂¶
　附初稍可交春復劇如前仍用參附導火歸元固歛¶
　精氣之藥轉劇(凢陰虚病初服桂附有小効久服則/陰竭而脫余日擊者百十人矣)¶
<pb:KR3e0096_WYG_008-33b>¶
　稍用心則心系牽引掣痛痛連脊骨對心處或時痛¶
　引膺脇或時顛頂如掀或時臂股𤓰甲皆隠隠作痛¶
　怔忡之状如確杆如牽䋲如&KR0619;物如綳絹如以竹撃空¶
　控引頭中如失腦髓夢寐不寧達旦倦怠睡去便欲¶
　失精精去則神魂如飛越觀其氣色鮮澤言談亹亹¶
　縂屬眞元下脫虚陽上擾之候(其人本病三陰虚損/悞以參附熱補遂至)¶
　(變病/蠭起)細推脈症其初雖屬陽氣虚脱(著此一語/便於此道)¶
　(未/徹)而過餌辛温之劑致陽亢而反耗真陰當此急宜¶
<pb:KR3e0096_WYG_008-34a>¶
　轉闗以救埀絶之陰庶可挽囘前過為疏二方煎用¶
　保元合四君丸用六味合生脈(此時却宜二地二冬/竗參杞子少加川連)¶
　(蔞仁養陰兼解欝之法俟元氣大復然後議補乃為/合法六味生脈畱為後勁若保元四君則仍魯衛之)¶
　(政/耳)服及两月諸症稍平但倦怠力微因自檢方書得¶
　補中益氣湯為夏月當用之劑於中加入桂附二味¶
　一啜即喉痛聲瘖(用補中益氣/者宜著眠)復邀診見其面顔精¶
　彩聲音忽瘖莫解其故詢之知為升柴桂附擾動虚¶
　陽所致即以前方倍生脈服之半月後聲音漸向安¶
<pb:KR3e0096_WYG_008-34b>¶
　但衣被過暖便咽亁痰結稍涼則背微惡寒或熱飲¶
　則大汗時怔忡走精此皆宿昔過用桂附内伏之熱¶
　所致也適石門董某謂其伏火未清非苓連不解散¶
　自仲春至初夏純服苦寒(亦大/庸手)初甚覺爽朗至是反¶
　覺精神散亂氣不收攝後仍用六味合生脈經歳服¶
　之以化桂附餘毒云¶
内翰孟端士之母虚火不時上升自汗不止心神恍惚¶
　欲食不能食欲臥不能臥口苦小便難溺則洒浙頭¶
<pb:KR3e0096_WYG_008-35a>¶
　暈凢醫每用一藥輙増一病用白术則窒塞脹滿用¶
　橘皮則喘息怔忡用逺志則煩擾閧熱用木香則腹¶
　熱咽亁用黄耆則迷悶不食用枳殻則喘咳氣乏用¶
　門冬則小便不禁用肉桂則顱脹欬逆用補骨脂則¶
　後重燥結用知柏則小腹枯□用苓巵則臍下築築¶
　少腹愈覺收引遂致畏藥如蠍惟日用人參錢許入¶
　粥飲和服聊藉支撑交春虚火倍劇火氣一升則周¶
　身大汗神氣駸駸欲脫惟倦極少寐則汗不出而神¶
<pb:KR3e0096_WYG_008-35b>¶
　氣稍寜覺後少頃火氣復升汗亦隨至較之盗汗逈¶
　殊診之其脈微數而左尺與右寸倍於他部氣口按¶
　之似有似無此本平時思慮傷脾脾陰受困而厥陽¶
　之火盡歸於心擾其百脈致病病名百合此症惟仲¶
　景金匱言之甚詳原云諸藥不能治所以每服一藥¶
　輙增一病惟百合地黄湯為之耑藥奈病久中氣虧¶
　之復經藥誤而成壞病姑用生脈散加百合伏神龍¶
　齒以安其神稍兼茱連以折其勢數劑少安即令勿¶
<pb:KR3e0096_WYG_008-36a>¶
　藥以養胃氣但令日用鮮百合煮湯服之交秋天氣¶
　下降火氣漸伏可保無虞迨至仲秋果勿藥而愈¶
喻嘉言治吳添官因母久病初愈自患腹痛徹夜叫喊¶
　不絶小水全無(知為火/欝之痛)以茱連加元胡索投之始安¶
　又因傷食反覆病至二十餘日肌肉痩削眼胞下陷¶
　適遭家難症變壯熱目紅腮腫全似外感有餘之候¶
　知其為激動其火上焚令服六味加知柏二十餘劑¶
　其火始退後遍身瘡痍黄腫(燥火反/類濕熱)腹中急欲得食¶
<pb:KR3e0096_WYG_008-36b>¶
　不能少耐片時鎭日哭煩(臟燥者/多哭泣)慰之曰旬日後腹¶
　稍充氣稍固即愈矣服二冬膏而全瘳¶
朱丹溪治一人小腹下常唧唧如蟹聲作陰火處治用¶
　敗龜板(用酥炙鹽/酒炙亦得)側柏(用酒九/蒸九焙)黄柏知母(俱酒/炒)川芎¶
　(酒/製)當歸(酒/浸)右各等分酒糊丸每服八十丸淡鹽湯送¶
　下¶
陸祖愚治符卿夫人素有痰火症再遇經行一日覺澁¶
　滯二日即洶湧三日大下如崩或昏暈㡬絶嘗喜怒¶
<pb:KR3e0096_WYG_008-37a>¶
　發即咽喉亁燥氣出如火痰涌胸塞不能轉舒其平¶
　日辛燥之品如陳枳前术及芎歸之類稍用即暈眩¶
　氣絶不足以息及寒涼稍過即大便作泄病作時日¶
　進粥十餘椀不覺飽脈之左三部弦細而駛右脈數¶
　而稍充曰此血虚甚故狂火偏旺如此而氣原非有¶
　餘也此時養血則血一時不能充補氣則浮火無由¶
　熄莫若分上下為治入人參於滋陰藥中為丸引陽¶
　入陰以扶生氣之原所以治其本也再用清涼以為¶
<pb:KR3e0096_WYG_008-37b>¶
　煎劑助陰抑陽以制浮游之火所以治其標也煎丸¶
　間服而愈丸方人參二地二冬知柏阿膠杜仲煎方¶
　花粉元參二母苓苓地芍麥冬甘草隨症加減夫天¶
　地之間陽常有餘陰常不足人身之中氣常有餘血¶
　常不足氣有餘便是火血不足則陰虚三十以前精¶
　神氣血日漸旺盛三十以後日漸衰微語曰陰陽水¶
　火猶權衡也一髙則一下一盛則一衰又曰火與元¶
　氣不两立故凢火盛之症必先陰虚而後元氣亦弱¶
<pb:KR3e0096_WYG_008-38a>¶
　也¶
朱丹溪治一人夜間發熱早晨退五心發熱無休六脈¶
　沉數此欝火也用升陽㪚火湯熱退以四物加知栢¶
　佐以亁薑調理而安¶
東垣治一人惡熱目赤煩渇引飲脈七八至按之則散¶
　此無根之火也用薑附加人參服之愈¶
劉彦純治一人不能食而熱自汗氣短不食而熱脾隂¶
　弱也自氣短肺氣虚也以甘寒之劑補氣㵼火而安¶
<pb:KR3e0096_WYG_008-38b>¶
　　琇按治法只從壯火食氣四字得之¶
薛立齋治一婦人口苦脇脹此肝火之症也用小柴胡¶
　加山巵黄連少愈更以四君子加白芍當歸柴胡調¶
　補脾胃而痊¶
一婦人每怒口苦發熱䀯熱此肝火盛而血傷也以小¶
　柴胡合四物湯二劑以清火而生血更以四物加柴¶
　胡白术茯苓丹皮生血健脾而愈¶
一婦人每怒則口苦兼辣胸痛脇脹乳内或時如刺此¶
<pb:KR3e0096_WYG_008-39a>¶
　肝肺之火也用小柴胡加山巵青皮芎歸桑皮而安¶
　後又勞怒口復苦經水頓至此屬内火動血得熱而¶
　妄行用四物加炒苓炒巵胆草一劑而血止更以加¶
　味逍遙散而愈¶
張玉路治徐君玉素稟陰虚多火且有脾約便血症十¶
　月間患冬温發熱咽痛里醫用麻杏橘半枳實之屬¶
　遂喘逆倚息不得臥聲颯如&KR0008;頭面赤熱手足逆冷¶
　右手寸闗虚大微數此熱傷手太陰氣分也與蔞㽔¶
<pb:KR3e0096_WYG_008-39b>¶
　甘草等藥不應為製猪胃湯一甌命隔湯頓熱不時¶
　桃服三日聲清終劑病如失¶
朱丹溪治施卜年四十因炙火太多病腸内下血糞肚¶
　痛今痛自止善嘔清水食不下宜清胃口之&KR0623;黄芩¶
　甘草茯神各五分陳皮地黄各一錢連翹白术各一¶
　錢五分生薑三片¶
楊乘六治姚又曾病感症(二字在此案/却不必泥)外涼内熱肢冷¶
　口渇痞悶昏沉語言譫妄不食不便(婦人産後血虚/火盛者循多此)¶
<pb:KR3e0096_WYG_008-40a>¶
　(症不必有/所感也)醫作肝經欝火治用逍遙加生地薄荷两¶
　劑益煩燥不安脈沉伏按之至骨則細有力面黒滯¶
　舌黄燥乃遏陽明胃隂不能充拓所以脈與症皆内¶
　顕陽徴外呈隂象也或問症既火遏法宜疎散乃服¶
　前劑轉劇何也曰逍遙中柴胡薄荷風藥也單走肝¶
　胆若陽明病用之則火得風而亦熾矣苐用左歸飲¶
　去茯苓以滋味隂加生地當歸以清胃火症自平耳¶
　如言病減数劑而痊後数年病復如前醫見身凉脈¶
<pb:KR3e0096_WYG_008-40b>¶
　細用左歸飲加附子則神清昏憒狂擾不寧即前方¶
　去附子加粉花一劑而安乃去花粉数劑而愈¶
龔子才治一人頭痛發熱眩暈喘急痰涎涌盛小便頻¶
　数口亁引飲遍舌生刺縮歛如荔枝下唇焦裂面目¶
　俱赤煩燥不寐或時喉間如烟火上衝急飲涼茶少¶
　解已瀕於死脈洪大而無倫且有力捫其身烙手此¶
　腎經虚火游行于外投以十全大補加山萸澤㵼丹¶
　皮山藥麥冬五味附子一鍾(必湏/冷服)熟睡良久脈症略¶
<pb:KR3e0096_WYG_008-41a>¶
　減三四再以八味丸服之諸症悉退後畏冷物而痊¶
薛立齋治李閣老序菴有門生饋坎離丸喜而服之曰¶
　前丸乃黄柏知母恐非所宜服者内經有云壯火食¶
　氣少火生氣今公之肝腎二脈數而無力宜滋化源¶
　不宜㵼火傷氣也不信服將二月脾氣漸弱發熱愈¶
　甚小便澁滯两抝腫痛公以為瘡毒曰此肝腎二經¶
　虧損虛火所致耳當滋補二經為善遂朝用補中益氣¶
　湯夕用六味地黄丸諸症悉愈嘗見脾胃虚弱肝腎¶
<pb:KR3e0096_WYG_008-41b>¶
　陰虚而發熱者悉服十味固本丸與黄柏知母之類¶
　反泄眞陽令人無子可不慎哉¶
一男子口舌糜爛津液短少眼目赤小便數痰涎壅盛¶
　脚膝無力或冷或午後足熱勞而愈盛數年不愈服¶
　加減八味丸而痊¶
一男子咳嗽喘急發熱煩躁面赤咽痛脈洪大用黄連¶
　解毒湯二劑少退更以巵子湯四劑而愈¶
蔣仲芳治楚中一商性急而初嗜烟閲三日五心發熱¶
<pb:KR3e0096_WYG_008-42a>¶
　咳嗽大作百藥不愈診之六脈俱洪火症也莫非煙¶
　毒乎其人亦悟曰吸煙則嗽愈甚遂以麥冬知母山¶
　巵花粉黄芩蘇子甘草蔞仁枇杷葉煎成去查入砂¶
　糖一两和服四劑而愈¶
聶久吾曰予稟素弱神雖強而精甚弱脾腎两虚即節¶
　慾猶然二十前後常服參术等補脾而僅免於病至¶
　三十後脾胃稍可頗覺上膈有熱時齒痛口舌痛每¶
　服清上藥輙愈亦不為大害也至乙未春夏自察脈¶
<pb:KR3e0096_WYG_008-42b>¶
　覺两尺弱而寸闗亦不晤疑下虚水不能制火宜補¶
　下滋水以制之若但清上非治本也啇之饒姓老醫¶
　亦以為然遂用人參當歸熟地茯苓五味石&KR0037;肉巴¶
　㦸故紙肉蓯蓉鹿膠仙茅逺志棗仁天麥冬枸杞兔¶
　絲之類以山藥末酒糊為丸服至兩三月上膈虚火¶
　盡除口齒等病不復作自後滋補丸藥服無虚日迄¶
　今二十餘年無虚火者滋水制火之功也(可與虚門/黄履素按)¶
　(合/&KR0257;)¶
<pb:KR3e0096_WYG_008-43a>¶
　¶
　¶
　¶
　¶
　¶
　¶
　¶
　¶
<pb:KR3e0096_WYG_008-43b>¶
　¶
　¶
　¶
　¶
　¶
　¶
　¶
　續名醫類案卷八¶
