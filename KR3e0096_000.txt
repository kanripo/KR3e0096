# -*- mode: mandoku-view; -*-
#+TITLE: 續名醫類案
#+DATE: 2015-08-24 23:08:48.267252
#+PROPERTY: ID KR3e0096
#+PROPERTY: BASEEDITION WYG    
#+PROPERTY: JUAN 提要
<pb:KR3e0096_WYG_000-1a>¶
欽定四庫全書　　　　　子部五¶
　續名醫類案　　　　　　醫家類¶
　　提要¶
　　　　(臣/)等謹案續名醫類案六十卷¶
　　　國朝魏之琇撰之琇既校刋江瓘名醫類案病¶
　　　　其尚有未備因續撰此編雜取近代醫書及¶
　　　　史傳地志文集説部之類分門排纂大抵明¶
　　　　以來事為多而古事為瓘書所遺者亦間為¶
<pb:KR3e0096_WYG_000-1b>¶
　　　　補苴故&KR0224;羅繁富細大不捐如疫門神人教¶
　　　　用香蘇散二條猶曰存其方也至脚門載張¶
　　　　文定患脚疾道人與緑豆兩粒而愈一條是¶
　　　　斷非常食之緑豆豈可録以為案又如金瘡¶
　　　　門載薜衣道人接已斷之首使人囘生一條¶
　　　　無藥無方徒以語怪更與醫學無闗如斯之¶
　　　　類往往而是殊不免蕪雜义蟲獸傷門於薛¶
　　　　立齋蚊蟲入耳一條註曰此案耳門亦收之¶
<pb:KR3e0096_WYG_000-2a>¶
　　　　非重出也恐患此者不知是蟲便檢閲耳云¶
　　　　云而腹疾門中載金臺男子誤服乾薑理中¶
　　　　丸發狂入井一條隔五六頁而重出又是何¶
　　　　義例乎編次尤未免潦草然採摭既博變證¶
　　　　咸備實足與江瓘之書互資參考又所附案¶
　　　　語尤多所發明辨駁較諸空談醫理固有實¶
　　　　徴虚揣之别焉乾隆四十六年十二月恭校¶
　　　　上¶
<pb:KR3e0096_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
